---
layout: lesson
title: Úvod
quote: "\"Ale nechcem ísť medzi bláznov,\" poznamenala Alice.</br> \"Tak s tým si nepomôžeš,\" povedala Mačka: \"všetci sme tu blázni. Ja som blázon. Ty si blázon.\"</br> \"Ako vieš, že som blázon?\" povedala Alice.</br> \"Musíš byť,\" povedala Mačka, \"inak by si sem neprišla.\"</br>"
audio: /assets/audio/21lessons/0-02.m4a
permalink: intro
order: ch0-02
toc: true
---

V októbri 2018 Arjun Balaji položil nevinnú otázku. [Čo Vás Bitcoin naučil?][this question] 
Keď sa som sa pokúsil na túto otázku jednoslovne odpovedať, čo sa mi vôbec nepodarilo, 
uvedomil som si, že tých vecí, ktoré som sa naučil je tak veľa, že nedokážem rýchlo odpovedať.

Naučil som sa zjavne mnoho vecí o Bitcoine – alebo minimálne veľa vecí s ním spojených. Avšak zatiaľ čo niektoré interné prepojenia Bitcoinu sú vysvetlené, nasledujúce lekcie nie sú vysvetlením toho ako Bitcoin funguje alebo čo to je, mohli by Vám však pomôcť objaviť niektoré oblasti, ktorých sa Bitcoin dotýka: filozofické otázky, ekonomickú realitu a technologické inovácie.

Týchto 21 lekcií je usporiadaných v štruktúre po siedmych lekciách, teda do troch kapitol. Každá kapitola sa pozerá na Bitcoin inou optikou, snaží sa vyvodiť ponaučenie z tejto zvláštnej siete z iného uhla.

[Kapitola 1][chapter1] objavuje filozofické ponaučenia z Bitcoinu. Vzájomná súhra medzi nemennosťou a zmenou, koncept skutočnej zriedkavosti, nepoškvrnené počatie Bitcoinu, problém identity, protiklad replikácie a lokality, silu voľného prejavu a limity znalostí.

[Kapitola 2][chapter2] odhaľuje ekonomické ponaučenia z Bitcoinu. Lekcie o finančnej neznalosti, inflácii, hodnote, peniazoch a histórii peňazí, frakčnom rezervnom bankovníctve a o tom ako Bitcoin znovu zavádza peniaze prefíkanou okľukou.

[Kapitola 3][chapter3] objavuje niektoré lekcie, ktoré sme sa naučili štúdiom technológie Bitcoinu. Prečo je tu skrytá sila v číslach, odrazy v dôvere, prečo sa hovorí, že čas potrebuje prácu, ako pomalý pokrok a nie rýchle zmeny sú cieľom a nie chybou, čo nám dokáže vznik Bitcoinu povedať o ochrane súkromia, prečo cypherpunks píšu (počítačový) kód (a nie zákony) a ako metafory by mohli byť užitočné na objavenie budúcnosti Bitcoinu.

Každá lekcia obsahuje v texte viacero citátov a odkazov. Touto myšlienkou som sa zaoberal podrobnejšie, odkazy na moje práce môžete nájsť v časti „Cez priezor“. Ak sa chcete dostať hlbšie, odkazy na najrelevantnejšie materiály nájdete v časti „Cesta dolu do zajačej nory“. Obe nájdete na konci každej lekcie.

Aj keď isté predbežné znalosti o Bitcoine sú výhodou, dúfam, že tieto riadky pochopí každý zvedavý čitateľ. Zatiaľ čo niektoré lekcie sú navzájom prepojené, každá lekcia by mala byť samostatná a mala by sa dať čítať nezávisle od ostatných. Maximálne som sa snažil nepoužívať technický žargón, aj keď istá slovná zásoba z tejto veľmi špecifickej oblasti je nevyhnutná.

Dúfam, že moje úvahy budú inšpiráciou pre ostatných, aby sa dostali pod povrch a aby preskúmali niektoré detailnejšie otázky, ktoré Bitcoin prináša. Moja vlastná inšpirácia pochádza od viacerých autorov a tvorcov obsahu, pričom všetkým z nich som nekonečne vďačný.

A napokon: mojím cieľom nie je Vás o niečom presviedčať. Mojím cieľom je prinútiť Vás zamyslieť sa nad tým, že za Bitcoinom stojí oveľa viac ako len to, čo vidíme na prvý pohľad. Nedokážem Vám povedať, čo je to Bitcoin ani čo Vás naučí. To budete musieť zistiť sami.

> "Po tomto neexistuje cesta späť. Zoberiete si modrú tabletku a príbeh sa končí.
> Zobudíte sa vo svojej posteli a budete veriť tomu, čomu sami veriť chcete.
>  Zoberiete si červenú tabletku a zostanete v Krajine Zázrakov a ja 
>  Vám ukážem aká hlboká je zajačia nora."
> <cite>[Morpheus][Morpheus]</cite>

{% include image.html path="./assets/images/bitcoin-orange-pill.jpg" %}

[Morpheus]: https://en.wikipedia.org/wiki/Red_pill_and_blue_pill#The_Matrix_(1999)
[this question]: https://twitter.com/arjunblj/status/1050073234719293440

<!-- Internal -->
[chapter1]: {{ 'philosophy' | absolute_url }}
[chapter2]: {{ 'economics' | absolute_url }}
[chapter3]: {{ 'technology' | absolute_url }}

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
