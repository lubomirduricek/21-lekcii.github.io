---
layout: lesson
title: Lekcia 11
subtitle: Peniaze
quote: "\"Keď som bol mladý,\" povedal mudrc prehrábnuc si svoje šedé lokne,</br> \"boli moje údy veľmi pružné,</br> vďaka používaniu tejto mastičky, päť šilingov za krabičku—</br> Dovoľte mi, aby som Vám ich zopár predal.\"</br>"
audio: /assets/audio/21lessons/2-11.m4a
order: ch2-11
---

Čo sú to peniaze? Používame ich každý deň a aj tak sa na túto otázku 
ťažko odpovedá. Sme od nich neustále závislí a ak ich máme veľmi málo, 
náš život je veľmi ťažký. Avšak aj tak sa len zriedkakedy zamýšľame 
nad tým, čo údajne poháňa celý svet. Bitcoin ma prinútil znovu a 
znovu odpovedať na túto otázku: Čo do pekla sú vlastne peniaze?

V našom "modernom" svete si väčšina ľudí pravdepodobne predstaví 
kúsky papiera, keď sa hovorí o peniazoch, aj keď väčšina našich 
peňazí je len číslo na bankovom účte. Ako peniaze už používame 
jednotky a nuly, takže v čom sa Bitcoin líši? Bitcoin je iný v 
tom, že vo svojej podstate je veľmi odlišný *typ* peňazí ako sú peniaze, 
ktoré momentálne používame. Ak to chceme pochopiť, budeme sa 
musieť podrobnejšie pozrieť na to, čo sú to peniaze, ako vznikli 
a prečo sa v priebehu väčšiny histórie obchodu používalo 
zlato a striebro.

> "V tomto zmysle ide skôr o vzácny kov. Namiesto toho aby sa 
> zásoba menila, aby sa hodnota urdžala na rovnakej úrovni, 
> je zásoba vopred stanovená a mení sa hodnota."
> <cite>[Satoshi Nakamoto]</cite>

Morské mušle, zlato, striebro, papier. Napokon **peniazmi bude 
čokoľvek, čo budú ľudia ako peniaze používať**, bez ohľadu 
na tvar a formu alebo nedostatok tohto materiálu.

Peniaze, ako vynález, sú geni8lne. Svet bez peňazí je bláznivo 
komplikovaný: Za koľko rýb si kúpim nové topánky? Za koľko kráv 
si kúpim dom? Čo ak práve teraz nič nepotrebujem, ale potrebujem 
sa zbaviť jabĺk, ktoré mi čoskoro zhnijú? Nepotrebujete veľkú 
fantáziu, aby ste si uvedomili, že ekonomika založená na výmene 
tovarov je bláznivo neefektívna.

Na peniazoch je úžasné to, že sa dajú vymeniť za *čokoľvek 
iné* ---  to je dosť dôležitý objav! Ako vynikajúco hovorí 
[Nick Szabo] v publikácii *[Shelling Out: The Origins of Money]*, 
my, ľudia sme už používali všetko možné ako peniaze: guličky 
vyrobené zo vzácnych materiálov ako je slonovina, mušle alebo 
špeciálne kosti, rôzne typy šperkov a neskôr vzácne kovy ako je 
striebro alebo zlato.

Keďže sme lenivé bytosti, veľmi nepremýšľame nad vecami, ktoré 
jednoducho fungujú. A peniaze pre väčšinu z nás fungujú dobre. 
Tak ako pri autách alebo počítačoch príliš nepremýšľame nad 
vnútornými súčiastkami týchto vecí, kým sa nepokazia. 
Ľudia, ktorí videli ako sa ich úspory vyparili v dôsledku 
hyperinflácie poznajú hodnotu tvrdých peňazí, tak ako ľudia, 
ktorí videli ako zmizli ich priatelia a rodina kvôli hrôzam 
nacistického Nemecka alebo sovietskeho Ruska poznajú 
hodnotu súkromia.

Na peniazoch je dôležité to, že obsahujú úplne všetko. Peniaze 
predstavujú polovicu každej transakcie, čo dáva tým, ktorý peniaze 
vytvárajú enormnú moc.

> "Keďže peniaze sú polovicou každej obchodnej transakcie a že 
> celé civilizácie doslova stúpajú a padajú na kvalite svojich 
> peňazí, hovoríme tu o úžasnej sile, tej, ktorá sa tu blíži 
> pod rúškom noci. Ide o silu spriadania ilúzií, ktoré sa počas 
> svojho trvania zdajú byť reálne. Ide o jadro sily Federálnej 
> Rezervnej Banky."
> <cite>[Ron Paul]</cite>

Bitcoin mierumilovným spôsobom vytláča túto silu, keďže skoncoval
s tvorbou peňazí a robí tak bez použitia sily.

Peniaze prešli viacerými cyklami. Väčšina týchto cyklov bolo dobrých. 
Vždy nejakým spôsobom vylepšili naše peniaze. Relatívne nedávno sa 
však narušila vnútorná podstata našich peňazí. Dnes sú takmer 
všetky naše peniaze doslova vyrobené *zo vzduchu* tými, ktorý sú 
pri moci. Aby som pochopil ako sa to stalo, musel som sa naučiť 
niečo o histórii a následnom páde peňazí.

Uvidíme, či na nápravu tohto stavu bude potrebných niekoľko katastrof 
alebo len obrovské edukačné úsilie. Modlím sa k bohom skutočných 
peňazí, aby stačilo to druhé.

Bitcoin ma naučil, čo sú to peniaze.

---

{% include links.html lesson=11 %}

[Satoshi Nakamoto]: http://p2pfoundation.ning.com/xn/detail/2003008:Comment:9562
[Nick Szabo]: http://unenumerated.blogspot.com/
[Shelling Out: The Origins of Money]: https://nakamotoinstitute.org/shelling-out/
[Ron Paul]: http://endthefed.org/books/
[social-scalability]: https://unenumerated.blogspot.co.at/2017/02/money-blockchains-and-social-scalability.html

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
