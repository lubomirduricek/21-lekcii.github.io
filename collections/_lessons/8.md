---
layout: lesson
title: Lekcia 8
subtitle: Finančná neznalosť
quote: "Učite si o mne pomyslí, že som iba male neznalé dievča keď sa jej na to spýtam!
Nie, nikdy sa nespýtam: možno to niekde uvidím napísané"
audio: /assets/audio/21lessons/2-08.m4a
order: ch2-08
---

Jednou z najprekvapivejších vecí bol pre mňa objem finančných znalostí, 
ekonomiky a psychológie potrebných na to, aby som pochopil to, 
čo sa na prvý pohľad zdalo ako čisto *technický* systém --- počítačová sieť. 
Aby som parafrázoval malého chlapca s chlpatými nohami: 
"Je to nebezpečné, Frodo, ísť do Bitcoinu. Prečítate si whitepaper 
a ak neudržíte nohy, odveje vás to nevedno kam".

Aby ste pochopil tento nový menový systém, musíte porozumieť tomu 
starému. Začal som si veľmi skoro uvedomovať, že objem finančného 
vzdelania, ktorý som dostal v škole sa prakticky rovná *nule*.

Začal som si klásť mnoho otázok ako by sa ich pýtal päťročný: Ako 
funguje tento bankový systém? Ako funguje akciový trh? Čo sú to fiat peniaze? 
Čo sú *bežné* peniaze? Prečo existujú [také veľké dlhy]? Koľko peňazí 
sa vlastne tlačí a kto o tom rozhoduje?


Po miernej panike kvôli svojej neznalosti som sa upokojil, 
keď som zistil, že som v dobrej spoločnosti.


> "Nie je iróniou, že Bitcoin ma o peniazoch naučil viac ako 
> som sa naučil za všetky tie roky, čo som pracoval pre 
> finančné inštitúcie? …vrátane doby, kedy som 
> pracoval v centrálnej banke"
> <cite>[aarontaycc]</cite>

> "O financiách, ekonomike, technológii, kryptografii, 
> ľudskej psychológii, politike, teórii hier, legislatíve 
> a o mne som sa za posledné tri mesiace v kryptomenách 
> naučil viac ako za posledného tri a pol roka na vysokej škole" 
> <cite>[bitcoindunny]</cite>

Toto sú len dve z [mnohých spovedí] na twitteri. Bitcoin, a
ko sme uviedli k [Lekcii 1], je žijúca entita. Mises 
argumentoval tým, že aj ekonomika je žijúca entita. 
Ako všetci vieme na základe osobných skúseností, 
živé veci sa vždy ťažko chápu.


> "Vedecký systém je len jednou stanicou v nekonečne 
> napredujúcom hľadaní znalostí. Nevyhnutne je ovplyvnený 
> nedostatočnosťou, ktorá je súčasťou každého ľudského úsilia. 
> Aby sme však potvrdili tieto skutočnosti, neznamená to, 
> že aktuálna ekonomika je spiatočnícka. Znamená to len to, 
> že ekonomika je žijúca entita --- a život znamená 
> nedokonalosť aj zmenu."
> <cite>[Ludwig von Mises]</cite>

Neustále čítame o finančných krízach v správach, uvažujeme 
nad tým ako to celé funguje a sme prekvapení, že nikto zrejme 
nebude nikdy zodpovedný za škody, ktoré sa pohybujú 
v triliónoch. Stále tomu nerozumiem, ale aspoň začínam 
mať predstavu o tom, čo sa deje vo svete financií.

Niektorí ľudia prisudzujú všeobecnú neznalosť týchto tém 
systémovej, zámernej neznalosti. Zatiaľ čo história, fyzika, 
biológia, matematika a jazyky sú súčasťou vzdelania, svet 
peňazí a financií sa prekvapivo vyučuje len povrchovo, ak vôbec. 
Neviem, či by ľudia aj naďalej boli ochotní navyšovať svoj 
dlh tak ako to robia teraz, ak by mali všetci znalosti v 
oblasti osobných financií a práce s peniazmi a dlhom. 
Následne sa zamýšľam nad tým koľko vrstiev hliníkovej fólie
potrebujete na to aby ste vytvorili účinný staniolový klobúk. 
Budú potrebné asi tri.


> "Tieto krachy a bailouty nie sú náhody. A rovnako nie je náhodou ani to, 
> že v školách nie je žiadne finančné vzdelanie. […] Je to vopred 
> uvážený krok. Tak ako pre občianskou vojnou bolo nelegálne vzdelávať 
> otrokov, nemôžeme sa dnes v školách učiť o peniazoch"
> <cite>[Robert Kiyosaki]</cite>

Tak ako kúzelník z krajiny Oz, hovoria nám, že nemáme venovať pozornosť 
mužovi za oponou. Na rozdiel od kúzelníka z krajiny Oz tu máme dnes 
[skutočných kúzlo]: nekonečnú otvorenú sieť prenosu hodnoty odolnú 
voči cenzúre. Nie je tu žiadna opona a [kúzlo vidia všetci].

Bitcoin ma naučil pozrieť sa za oponu a čeliť mojej finančnej neznalosti.

---

{% include links.html lesson=8 %}

[Lekcii 1]: {{ '1' | absolute_url }}
[také veľké dlhy]: http://www.usdebtclock.org/
[aarontaycc]: https://twitter.com/aarontaycc/status/1072880815661436928?s=19
[bitcoindunny]: https://twitter.com/BitcoinDunny/status/935330541263519745
[mnohých spovedí]: https://twitter.com/search?q=bitcoin%20AND%20I%20AND%20%28learned%20OR%20taught%29&src=typd
[Ludwig von Mises]: https://mises.org/library/human-action-0/html/p/607
[Robert Kiyosaki]: https://youtu.be/abMQhaMdQu0?t=698
[skutočných kúzelníkov]: https://external-preview.redd.it/8d03MWWOf2HIyKrT8ThBGO4WFv-u25JaYqhbEO9b1Sk.jpg?width=683&auto=webp&s=dc5922d84717c6a94527bafc0189fd4ca02a24bb
[kúzlo vidia všetci]: https://github.com/bitcoin/bitcoin

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
