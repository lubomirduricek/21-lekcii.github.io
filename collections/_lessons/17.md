---
layout: lesson
title: Lekcia 17
subtitle: Stanovenie času stojí prácu
quote: "\"Ach jaj! Prídem neskoro!\""
audio: /assets/audio/21lessons/3-17.m4a
order: ch3-17
---

Často sa hovorí, že bitcoiny sa ťažia vďaka tomu, že tisíce počítačov 
spolupracujú na riešení *veľmi komplexných* matematických problémov. 
Je potrebné vyriešiť niektoré problémy a ak vypočítate správnu odpoveď, 
"vytvoríte" bitcoin. Zatiaľ čo tento zjednodušený pohľad na ťažbu bitcoinu 
je ľahšie pochopiteľný, istým spôsobom mu chýba hlavná pointa. Bitcoiny 
sa nevyrábajú alebo nevytvárajú a celý tento proces nie je vlastne o 
riešení nejakého matematického problému. Matematika tu zároveň nie je 
nijako obzvlášť komplexná. Komplexné je *stanoviť čas* v decentralizovanom 
systéme.

Ako sa uvádza v whitepaperi, systém proof-of-work (alebo ťažba) je spôsob 
implementácie serveru s distribuovanou časovou značkou.

{% include image.html path="./assets/images/bitcoin-whitepaper-timestamp-wide.png" caption="Úryvky z whitepapera. Počul som niekoho povedať časová reťaz?" %}

Keď som prvý krát zistil ako Bitcoin funguje, naučil som sa aj to, že 
metóda proof-of-work je neefektívna a zbytočná. Po nejakej dobe sa [môj 
pohľad na spotrebu energie pri Bitcoine začala meniť][energy]. Zdá sa, 
že proof-of-work je ešte stále v značnej miere nepochopený aj v súčasnosti, 
teda v roku 10 AB (po Bitcoine).

Keďže problémy riešené v systéme proof-of-work sú vymyslené, mnohí ľudia 
si myslia, že je to *zbytočná* práca. Ak sa zameriame len na výpočty, 
je to pochopiteľný záver. Bitcoin však nie je o výpočtoch. Jedná sa tu o to
*ako sa nezávsile od seba zhodnúť na poradí vecí.*

Proof-of-work je systém, v ktorom môže každý potvrdiť, čo sa stalo a v 
akom poradí sa to stalo. Toto nezávislé potvrdzovanie vedie ku konsenzu, 
individuálnej dohode medzi viacerými stranami o tom, kto čo vlastní.

V radikálne decentralizovanom prostredí nemáme luxus absolútneho času. 
Použitie akýchkoľvek hodín by znamenalo zavedenie dôvernej tretej strany, 
centrálny bod v systéme, na ktorý sa treba spoliehať a ktorý by mohol byť 
cieľom útoku. "Hlavným problémom je časovanie", [zdôrazňuje] Grisha Trubetskoy. 
A Satoshi tento problém geniálne vyriešil implementáciou decentralizovaných 
hodín cez proof-of-work blockchain. Každý vopred súhlasí s tým, že reťazec s 
najväčšou kumulatívnou prácou je zdrojom pravdy. Na základe definície sa 
stalo práve toto. Túto dohodu teraz poznáme ako Nakamotov konsenzus.

> "Sieť oznčuje transakcie časovými známkami hašovaním do neustále 
> pokračujúceho reťazca, ktorý slúži ako dôkaz sekvencie udalostí."
> <cite>[Satoshi Nakamoto][whitepaper]</cite>

Bez konzistentného spôsobu stanovenia času neexistuje žiadny konzistentný 
spôsob stanovenia toho, čo bolo predtým a čo neskôr. Spoľahlivé zoraďovanie 
nie je možné. Ako je to uvedené vyššie Nakamotov konsenzus je spôsobom akým 
Bitcoin konzistentne stanovuje čas. Štruktúra podnetov v systéme produkuje 
pravdepodobnostné, decentralizované hodiny, využívajúc na to lakomosť a 
sebeckosť jednotlivých súperiacich účastníkov. Skutočnosť, že tieto hodiny 
sú nepresné, je irelevantná, pretože poradie udalostí je napokon jednoznačné 
a môže ho overiť každý.

Vďaka systému proof-of-work sú práca *aj* potvrdzovanie práce radikálne 
decentralizované. Každý sa môže pripojiť a odísť podľa vlastnej vôle a každý 
môže všetko kedykoľvek potvrdiť. A nielen to, ale každý môže potvrdiť stav 
systému *individuálne*, bez toho, aby sa musel pri potvrdzovaní spoliehať 
na niekoho iného.

Pochopenie systému proof-of-work zaberie čas. Často to ide proti intuícii 
a zatiaľ čo pravidlá sú jednoduché, vedú k celkom komplexným javom. Mne 
pomohlo keď som zmenil svoj pohľad na ťažbu. Užitočné, nie zbytočné. 
Potvrdzovanie, nie výpočty. Čas, nie bloky.

Bitcoin ma naučil, že stanovenie času z komplikované, najmä ak ste decentralizovaní.

---

{% include links.html lesson=17 %}

[zdôrazňuje]: https://grisha.org/blog/2018/01/23/explaining-proof-of-work/
[energy]: https://dergigi.com/2018/06/10/bitcoin-s-energy-consumption/
[whitepaper]: https://bitcoin.org/bitcoin.pdf

[pow-efficient]: https://blog.picks.co/pow-is-efficient-aa3d442754d3
[pow-anatomy]: https://bitcointechtalk.com/the-anatomy-of-proof-of-work-98c85b6f6667
[bw-mining]: https://en.bitcoin.it/wiki/Mining
[bw-supply]: https://en.bitcoin.it/wiki/Controlled_supply

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
