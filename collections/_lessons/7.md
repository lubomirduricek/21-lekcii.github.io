---
layout: lesson
title: Lekcia 7
subtitle: Limity znalostí
quote: "Dole, dole, dole. Čo sa tento pád nikdy neskončí?"
audio: /assets/audio/21lessons/1-07.m4a
order: ch1-07
---

Kontakt s Bitcoinom je pokorujúci zážitok. Myslel som si, 
že veľa vecí viem. Myslel som si, že som vzdelaný. Minimálne 
som si myslel, že som odborníkom v odbore počítačovej vedy. 
Študoval som to niekoľko rokov, takže musím vedieť všetko o 
digitálnych podpisoch, hashoch, kódovaní, prevádzkovej 
bezpečnosti a sieťach, všakže?

Nie.

Naučiť sa základy, na ktorých funguje Bitcoin, to je ťažké. 
Do hĺbky ich pochopiť, to hraničí s nemožnosťou.

> "Nikto sa nedostal na dno bitcoinovej zajačej nory."
> <cite>[Jameson Lopp]</cite>

Môj zoznam kníh na čítanie sa neustále rozširuje rýchlejšie ako 
by som vôbec dokázal stíhať čítať. Zoznam dokumentov a článkov 
na čítanie je v podstate nekonečný. K týmto témam existuje viac 
podcastov ako by som vôbec dokázal vypočuť. Skutočne je to pokorujúce. 
Navyše sa Bitcoin vyvíja a je takmer nemožné udržať tempo so 
zrýchľujúcou sa mierou inovácií. Ešte sa ani neusadil prach 
na jeho prvej vrstve a ľudia už vybudovali druhú vrstvu a pracujú na tretej.

Bitcoin ma naučil, že prakticky o všetkom viem len veľmi málo. 
Naučil ma, že táto zajačia nora je bezodná.

---

{% include links.html lesson=7 %}

<!-- Twitter -->
[Jameson Lopp]: https://twitter.com/lopp/status/1061415918616698881

<!-- Through the Looking-Glass -->
[resources]: http://bitcoin-resources.com

<!-- Down the Rabbit Hole -->
[lopp-resources]: https://www.lopp.net/bitcoin-information.html
[bitcoin-only]: https://bitcoin-only.com/#learning
[Bitcoin Literature]: https://nakamotoinstitute.org/literature/

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
