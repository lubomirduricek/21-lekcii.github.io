---
layout: lesson
title: Lekcia 16
subtitle: Úvahy o téze "Nedôveruj, preveruj"
quote: "\"A teraz dôkazy,\" povedal Kráľ, \"a potom rozsudok.\""
audio: /assets/audio/21lessons/3-16.m4a
order: ch3-16
---

Cieľom bitcoinu je nahradiť alebo aspoň poskytnúť alternatívu ku 
konvenčným menám. Konvenčná mena je viazaná na centralizovaný orgán, 
bez ohľadu na to, či hovoríme o právnom doklade ako je americký dolár
alebo moderných monopolných peniazoch ako sú V-Bucks vo Fortnite. 
V oboch príkladoch ste odkázaný na to, veriť centrálnej autorite, ktorá 
vydáva, spravuje a cirkuluje Vaše peniaze. Bitcoin rozväzuje totot puto
a hlavným problémom, ktorý Bitcoin rieši, je problém *dôvery*.


> "Hlavným problémom konvenčnej meny je dôvera, ktorá je potrebná na to, 
> aby fungovala. [...] Potrebujeme elektronický platobný systém založený 
> na kryptografickom dôkaze namiesto dôvery."
> <cite>[Satoshi] [Nakamoto]</cite>

Bitcoin rieši problém dôvery tým, že je celkom decentralizovaný, bez 
akéhokoľvek centrálneho serveru alebo dôverných strán. A nie iba bez 
dôverných tretích strán, ale úplne bez dôverných strán. Keďže neexistuje 
žiadny centrálny orgán, *nie je* komu dôverovať. Úplná decentralizácia 
predstavuje inováciu. Je to podstata odolnosti Bitcoinu, dôvod, prečo 
ešte stále existuje. Kvôli decentralizácii tu máme ťažbu, nody, hardvérové 
peňaženky a áno, aj blockchain. Jediná vec, ktorej musíte "dôverovať" je to, 
že naše chápanie fyziky a matematiky nie je celkom mimo a že [väčšina] minerov 
pracuje čestne (k čomu sú motivovaní).

Zatiaľ čo bežný svet funguje za predpokladu *"dveruj, ale preveruj,"* Bitcoin 
funguje za predpokladu *"nedôveruj, preveruj."* Satoshi veľmi jasne vysvetlil 
dôležitosť odstránenia faktora dôvery v úvode aj závere [Bitcoinového whitepaperu][Nakamoto].

> "Záver: Navrhli sme systém pre elektronické transakcie bez toho, sme sa museli 
> spoliehať na dôveru."
> <cite>[Satoshi Nakamoto][Nakamoto]</cite>

Všimnite si, že "nespoliehanie sa na dôveru" sa tu používa vo veľmi špecifickom 
kontexte. Hovoríme o dôverných tretích stranách, teda iných entitách, ktorým 
dôverujete, že vyrábajú, držia a spracovávajú Vaše peniaze. Predpokladá sa 
napríklad, že môžete dôverovať svojmu počítaču.

Ako ukázal Ken Thompson vo svojej prednáške pri preberaní Turingovej ceny, dôvera 
je extrémne vrtkavá vec vo svete počítačov. Keď spúšťate program, musíte dôverovať 
všetkým typom softvéru (a hardvéru), ktorý by mohol teoreticky nevhodne zmeniť 
program, ktorý sa pokúšate spustiť. Ako zhrnul Thompson vo svojej publikácii 
[*Reflections on Trusting Trust*][]: "Ponaučenie je jasné. Nemôžete dôverovať kódu, 
ktorý ste celý sami nevytvorili."

{% include image.html path="./assets/images/ken-thompson-hack.png" %}

Thompson ukázal, že aj keď máte prístup k zdrojovému kódu, váš kompilátor --- 
alebo každý iný programovací program alebo hardvér --- by mohol byť narušený a 
detekcia týchto zadných vrátok by bola zložitá. V praxi teda systém *nepostavený na 
dôvere* neexistuje. Museli by ste vytvoriť všetok softvér *a* hardvér (jednotky, 
kompilátory, linkery, atď.) z ničoho, bez pomoci externého softvéru alebo zariadení 
založených na softvéri.

> "Ak chcete urobiť jablkový koláč z ničoho, najskôr musíte vymyslieť vesmír."
> <cite>[Carl Sagan]</cite>

Hack Kena Thompsona sú obzvlášť geniálne a ťažko detekovateľné zadné vrátka, poďme sa 
teda rýchlo pozrieť na ťažko detekovateľné zadné vrátka, ktoré fungujú bez toho aby 
zmenili softvér. Výskumníci [našli spôsob] ako narušiť hardvér kritický pre bezpečnosť 
zmenou polarity kremičitých nečistôt. Jednoduchou zmenou fyzikálnych vlastností materiálu, 
z ktorého sú vyrobené počítačové čipy, bolo možné narušiť kryptograficky bezpečný 
generátor náhodných čísel. Keďže túto zmenu nevidieť, zadné vrátka sa nedajú detekovať 
optickou kontrolou, čo je jeden z najvýznamnejších mechanizmov proti narušeniu pri 
takýchto čipoch.

{% include image.html path="./assets/images/stealthy-hardware-trojan.png" caption="Trójske kone skryté na úrovni dotácie polovodičov od Becker, Regazzoni, Paar, Burleson" %}

Naháňa to strach? No aj keď by ste dokázali vybudovať všetko z ničoho, aj tak by ste 
museli dôverovať základnej matematike. Museli by ste veriť, že [secp256k1] je eliptická 
krivka bez zadných vrátok. Áno, škodlivé zadné vrátka sa dajú vložiť do matematických 
základov kryptografických funkcií a preukázateľne [sa to už stalo] minimálne raz. Existujú 
dobré dôvody na paranoju a dôvody veriť, že všetko od hardvéru, cez softvér, až po 
eliptické krivky môže mať [zadné vrátka].

> "Nedôveruj. Preveruj."

Vyššie uvedené príklady by mali znázorňovať, že výpočtová technika *bez 
dôvery* je utópiou. Bitcoin je pravdepodobne práve ten systém, ktorý sa dostáva 
najbližšie k tejto utópii, ale aj tak zahŕňa *minimálnu dôveru* --- je zameraný 
na to, aby sa dôvera v maximálnej možnej miere eliminovala. Reťazec dôvery je 
nekonečný, pretože budete musieť dôverovať aj tomu, že výpočtová technika si 
vyžaduje energiu, že P sa nerovná NP a že ste naozaj v základnej realite 
a nie uväznení v simulácii zlmomyseľnými činiteľmi.

Vývojári pracujú na nástrojoch a postupoch pre ďalšiu minimalizáciu zvyšnej 
dôvery. Napríklad vývojári Bitcoinu vytvorili [Gitian], čo je metóda distribúcie 
softvéru na vytvorenie deterministických buildov. Jej myšlienkou je to, že ak 
dokážu viacerí vývojári reprodukovať rovnaké binárne sústavy, šanca škodlivého 
narušenia sa minimalizuje. Vyšperkované zadné vrátka nie sú jediným vektorom útoku. 
Skutočnou hrozbou je aj obyčajné vydieranie. Tak ako v hlavnom protokole, 
decentralizácia sa používa na minimalizáciu dôvery.

Vykonávajú sa rôzne úsilia na vylepšenie [bootstrapového] problému sliepky a 
vajca, ktorý tak dokonale popísal Ken Thompson. Jedným takýmto úsilím je [Guix]
(vyslovuj *gíks*), ktorý používa funkčne jasné riadenie packagov vedúce k buildom 
navrhnutým tak, že každý jeden z ich bitov je presne reprodukovateľný. Výsledkom je, 
že už nemusíte dôverovať žiadnym serverom poskytujúcim softvér, keďže môžete overiť, 
či binárny systém softvéru, ktorý  sťahujete nebol náhodou niekým zmanipulovaný. 
Nedávno bol do procesu programovania Bitcoinu zlúčený [pull-request], ktorý integruje Guix.

{% include image.html path="./assets/images/guix-bootstrap-dependencies.png" caption="Čo bolo prvé? Sliepka alebo vajce?" %}

Bitcoin sa našťastie nespolieha na jeden algoritmus alebo na jeden hardvér. Jedným z 
výsledkov radikálnej decentralizácie Bitcoinu je model distribuovanej bezpečnosti. 
Hoci by sme nemali brať hrozbu zadných vrátok popísaných vyššie na ľahkú váhu, je 
nepravdepodobné, že by sa narušila každá softvérová peňaženka, každá hardvérová 
peňaženka, každá kryptografická knižnica, každá implementácia nodov a každý kompilátor 
každého jazyka. Je to možné, ale vysoko nepravdepodobné.

Všimnite si, že môžete generovať súkromný kľúč tým, že sa nebudete spoliehať na žiadny 
hardvér alebo softvér. Môžete si niekoľko krát [hodiť mincou], aj keď v závislosti od 
vašej mince a štýlu hádzania by tento zdroj náhodnosti nemusel byť dostatočne náhodný. 
Existuje dôvod, prečo by protokoly skladovania ako je [Glacier], odporúčali používať kocky 
ako z kasína ako jeden z dvoch zdrojov entropie.

Bitcoin ma prinútil premýšľať, čo vlastne so sebou prinesie to, ak nebudem nikomu 
dôverovať. Zvýšilo a tým moje povedomie o samovzniku a implicitnom reťazci dôvery pri 
vývoji a spúšťaní softvéru. Takisto to zvýšilo moje povedomie o mnohých spôsoboch, 
akými sa dá softvér a hardvér narušiť.

Bitcoin ma naučil nedôverovať, ale preverovať.

---

{% include links.html lesson=16 %}

[Emmanuel Boutet]: https://commons.wikimedia.org/wiki/User:Emmanuel.boutet
[Satoshi]: http://p2pfoundation.ning.com/forum/topics/bitcoin-open-source
[Nakamoto]: https://bitcoin.org/bitcoin.pdf
[*Reflections on Trusting Trust*]: https://www.archive.ece.cmu.edu/~ganger/712.fall02/papers/p761-thompson.pdf
[našli spôsob]: https://scholar.google.com/scholar?hl=en&as_sdt=0%2C5&q=Stealthy+Dopant-Level+Hardware+Trojans&btnG=
[Gitian]: https://gitian.org/
[bootstrapového]: https://www.gnu.org/software/guix/manual/en/html_node/Bootstrapping.html
[Guix]: https://www.gnu.org/software/guix/
[pull-request]: https://github.com/bitcoin/bitcoin/pull/15277
[hodiť mincou]: https://github.com/bitcoinbook/bitcoinbook/blob/develop/ch04.asciidoc#private-keys
[Glacier]: https://glacierprotocol.org/
[secp256k1]: https://en.bitcoin.it/wiki/Secp256k1
[väčšina]: https://bitcoin.org/en/developer-guide#term-51-attack

<!-- Wikipedia -->
[zadné vrátka]: https://en.wikipedia.org/wiki/Elliptic-curve_cryptography#Backdoors
[sa to už stalo]: https://en.wikipedia.org/wiki/Dual_EC_DRBG
[Carl Sagan]: https://en.wikipedia.org/wiki/Cosmos_%28Carl_Sagan_book%29
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
