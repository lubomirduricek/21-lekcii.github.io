---
layout: lesson
title: Lekcia 20
subtitle: Cypherpunkeri píšu kód
quote: "Vidím, že sa pokúšate niečo vynájsť."
audio: /assets/audio/21lessons/3-20.m4a
order: ch3-20
---

Tak ako mnohé vynikajúce nápady, ani Bitcoin sa neobjavil z ničoho. 
Prišiel na svet využitím a kombinovaním mnohých inovácií a objavov v 
oblasti matematiky, fyziky, počítačovej vedy a v iných oblastiach. 
Zatiaľ čo Satoshi je bez pochyby génius, nedokázal by vymyslieť Bitcoin 
bez obrov, ktorým stál na ramenách.

> "Ten, ktorý si len želá a dúfa, aktívne nezasahuje do priebehu 
> udalostí a tvarovania svojho vlastného osudu."
> <cite>[Ludwig Von Mises]</cite>

Jedným z týchto obrov je Eric Hughes, jeden zo zakladateľov hnutia 
cypherpunk a autor [cypherpunk manifestu]. Je ťažké si predstaviť, 
že Satoshi nebol týmto manifestom ovplyvnený. Hovorí o mnohých veciach, 
ktoré Bitcoin umožňuje a využíva, ako sú priame a súkromné transakcie, 
elektronické peniaze a hotovosť, anonymné systémy a ochrana súkromia 
pomocou kryptografie a digitálnych podpisov.

> "Ochrana súkromia je nevyhnutná pri otvorenej spoločnosti v elektronickom 
> veku. [...] Keďže si želáme súkromie, musíme zaistiť, aby každá strana 
> transakcie mala znalosti len o tom, čo je priamo potrebné pre túto 
> transakciu. [...]
>
> Preto si ochrana súkromia v otvorenej spoločnosti vyžaduje systémy anonymných 
> transakcií. Až doteraz bola na tieto účely primárne využívaná hotovosť. Systém 
> anonymných transakcií nie je systém tajných transakcií. [...]
>
> My, cypherpunkeri, sa venujeme budovaniu anonymných systémov. Chránime si 
> svoje súkromie s pomocou kryptografie, so systémami anonymného preposielania 
> emailov, s digitálnymi podpismi a s elektronickými peniazmi.
>
> Cypherpunkeri píšu kód."
> <cite>[Eric Hughes][cypherpunk manifesto]</cite>

Cypherpunkeri sa neuspokoja s dúfaniami a želaniami. Aktívne zasahujú 
do priebehu udalostí a tvarujú si svoje vlastné osudy. Cypherpunkeri 
píšu kód.

Podobne ako cypherpunkeri si Satoshi sadol k počítaču a začal písať kód. 
Kód, ktorý zahŕňal abstraktnú myšlienku a ukázal svetu, že skutočne 
funguje. Kód, ktorý zasial semienko novej ekonomickej reality. Vďaka 
tomuto kódu môže každý overiť, že tento nový systém skutočne funguje 
a približne každých 10 minút Bitcoin ukazuje svetu, že stále žije.

{% include image.html path="./assets/images/bitcoin-v0.1-code.png" caption="Výňatok z kódu Bitcoinu verzia 0.1.0" %}

Aby sa uistil, že jeho inovácia prekročí hranicu fantázie a stane sa 
realitou, Satoshi napísal kód, aby implementoval svoj nápad predtým, 
než napísal whitepaper. Takisto zaistil aby sa publikácie nových verzií 
do nekonečna [neodkladali]. Napokon, "vždy bude potrebné urobiť ešte 
jednu vec."

> "Musel som najpv napísať celý kód, kým som sa dokázal presvedčiť, 
> že dokážem vyriešiť každý problém, a potom som napísal whitepaper."
> <cite>[Satoshi Nakamoto][6]</cite>

V dnešnom svete nekonečných sľubov a pochybnej realizácie bolo bol 
dedikovaný build zúfalo potrebný. Buďte rozvážni, presvedčite sa, 
že skutočne dokážete riešiť problémy a implementovať riešenia. Všetci 
by sme mali byť tak trochu cypherpunkermi.

Bitcoin ma naučil, že cypherpunkeri píšu kód.

---

{% include links.html lesson=20 %}

[mail-announcement]: http://www.metzdowd.com/pipermail/cryptography/2008-October/014810.html
[Ludwig Von Mises]: https://mises.org/library/human-action-0/html/pp/613
[cypherpunk manifestu]: https://www.activism.net/cypherpunk/manifesto.html
[version 0.1.0]: https://bitcointalk.org/index.php?topic=68121.0
[neodkladali]: https://bitcointalk.org/index.php?topic=199.msg1670#msg1670
[6]: http://www.metzdowd.com/pipermail/cryptography/2008-November/014832.html

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
