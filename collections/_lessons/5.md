---
layout: lesson
title: Lekcia 5
subtitle: Nepoškvrnené počatie
quote: "\"Ich hlavy sú preč,\" zakričali vojaci..."
audio: /assets/audio/21lessons/1-05.m4a
order: ch1-05
---

Každý má rád dobrý príbeh pôvodu. Príbeh pôvodu Bitcoinu je fascinujúci 
a podrobnosti o ňom sú dôležitejšie ako by ste si mohli na prvý pohľad myslieť. 
Kto je Satoshi Nakamoto? Bol to jeden človek alebo skupina ľudí? 
Bol to on alebo ona? Mimozemšťan cestujúci v čase alebo pokročilá umelá inteligencia? 
Podivné teórie bokom, pravdepodobne sa to nikdy nedozvieme. A toto je dôležité.

Satoshi si zvolil, že bude anonymný. Zasadil semienko Bitcoinu. 
Zdržal sa tak dlho, aby sa uistil, že táto sieť nezahynie 
vo svojich počiatkoch. A potom sa vyparil.

To, čo by mohlo vyzerať ako zvláštny kaskadérsky kúsok v zmysle anonymity, 
je v skutočnosti absolútne nevyhnutné pre skutočne decentralizovaný systém. 
Žiadna centralizovaná kontrola. Žiadna autorita. Žiadny vynálezca. 
Niet koho stíhať, mučiť, vydierať. Technológia s nepoškvrneným počatím.

> "Jedna z najväčších vecí, ktorú Satoshi dokázal, bolo jeho zmiznutie.."
> <cite>[Jimmy Song]</cite>

Od zrodu Bitcoinu boli vytvorené tisícky iných kryptomien. 
Žiadne z týchto klonov však nezdieľajú jeho príbeh pôvodu. 
Ak chcete prekonať Bitcoin, budete musieť prekonať jeho príbeh pôvodu. 
Vo vojne myšlienok je prežitie dané príbehmi.

> "Zlato sa prvý krát použilo na módne šperky a na výmenný obchod pred 
> 7.000 rokmi.  Vďaka svojmu úchvatnému lesku sa zlato 
> považovalo za dar od bohov."
> <cite>[Gold: The Extraordinary Metal]</cite>

Tak ako zlato v staroveku, aj Bitcoin by sa dal považovať za dar od bohov. 
Na rozdiel od zlata je však pôvod Bitcoinu až príliš ľudský. 
A tentokrát vieme, kto sú tí bohovia stojaci za vývojom a
údržbou: ľudia po celom svete, či už anonymní alebo nie.

Bitcoin ma naučil, že príbehy sú dôležité.

---

{% include links.html lesson=5 %}

<!-- Down the Rabbit Hole -->
[Jimmy Song]: https://medium.com/@jimmysong/why-bitcoin-is-different-e17b813fd947
[Gold: The Extraordinary Metal]: https://www.muenzeoesterreich.at/eng/discover/for-investors/gold-the-extraordinary-metal

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
