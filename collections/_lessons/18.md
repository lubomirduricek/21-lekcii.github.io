---
layout: lesson
title: Lekcia 18
subtitle: Pohybujte sa pomaly a nerozbíjajte veci
quote: "Čln sa teda pomaly pohupoval, v jasnom slnečnom dni, s veselou posádkou a hudbou a smiechom..."
audio: /assets/audio/21lessons/3-18.m4a
order: ch3-18
---

Mohlo by ísť o mŕtvu mantru, ale "choď rýchlo a rozbíjaj veci" je spôsob, 
akým stále funguje svet technológií. Myšlienka, že nezáleží na tom, či 
urobíte veci správne na prvý krát, je základným pilierom mentality *zlyhaj 
čím skôr a zlyhaj často*. Úspech sa meria rastom, takže pokiaľ rastiete, 
všetko je v poriadku. Ak niečo nefunguje, najskôr urobíte drobné zmeny a 
znova to vyskúšate. Inými slovami: hoďte na stenu dostatok sračiek a 
počkajte, ktoré sa prilepia.

Bitcoin je veľmi odlišný. Je odlišný zámerne. Je odlišný v dôsledku 
nevyhuntnosti. Ako [zdôraznil] Satoshi, pokusy o elektronickú menu 
tu boli už mnohokrát, ale všetky predchádzajúce pokusy zlyhali, pretože 
mali hlavu, ktorá sa dala odrezať. Novinkou Bitcoinu je to, že ide o 
beštiu bez hlavy.

> "Veľa ľudí automaticky zatracuje elektronickú menu ako stratený prípad, 
> pretože všetky spoločnosti od 90-tych rokov v tejto oblasti zlyhali. 
> Myslím, že je jasné, že ich položila len ich centrálne riadená podstata."
> <cite>[Satoshi Nakamoto][pointed out]</cite>

Jedným následkom tejto radikálnej decentralizácie je prirodzená odolnosť 
voči zmenám. "Choď rýchlo a rozbíjaj veci" nefunguje a nebude nikdy fungovať 
pri Bitcoine. Aj keď by to bolo žiadúce, nebolo by to možné bez toho, aby ste 
*všetkých* presvedčili, aby zmenili svoje návyky. To je distribuovaný konsenzus. 
To je podstata Bitcoinu.

> "Podstata Bitcoinu je taká, že keď sa vydala verzia 0.1, hlavný dizajn bol 
> pevne stanovený do konca jeho života."
> <cite>[Satoshi Nakamoto][4]</cite>

Toto je jedna z mohých paradoxných vlastností Bitcoinu. Všetci veríme, že všetko, 
čo je podobné softvéru, sa dá ľahko zmeniť. Ale jej podstata robí z tejto beštia 
niečo čo sa mení len prekliate ťažko.

Ako nádherne ukazuje Hasu vo svojej publikácii [Unpacking Bitcoin’s Social Contract], 
zmena pravidiel Bitcoinu je možná len *navrhnutím* zmeny a následne *presvedčením*
všetkých užívateľov Bitcoinu, aby túto zmenu prijali. Tým je Bitcoin veľmi odolný 
voči zmenám, aj keď je to softvér.

Táto odolnosť je jednou z najdôležitejších vlastností Bitcoinu. Kritické softvérové 
systémy musia byť antifragilné, čo zaručuje vzájomná súhra medzi sociálnou vrstvou 
Bitcoinu a jej technickou vrstvou. Menové systémy sú vo svojej podstate kontradiktórne
a ako vieme už tisíce rokov, pevné základy sú základom pre úspešné fungovanie v 
kontradiktórnom prostredí.

> "Spustil sa dážď, privalili sa vody, strhla sa víchrica a oborili sa na ten dom, 
> ale dom sa nezrútil, lebo mal základy na skale."
> <cite>[Matúš 7:24--27]</cite>

V tomto podobenstve múdrych a hlúpych staviteľov Bitcoin nepredstavuje dom, ale skalu. 
Je nemenný, nepohyblivý, poskytuje základy nového finančného systému.

Tak ako geológovia, ktorí vedia, že sa tieto skalné formácie neustále pohybujú a vyvíjajú, 
môžme vidieť, že aj Bitcoin sa neustále pohybuje a vyvíja. Jednoducho len musíte vedieť, 
kam sa pozerať a ako sa na to pozerať.

Zavedenie [pay to skript hašu] a [segregovaných svedkov] je dôkazom toho, že pravidlá 
Bitcoinu sa dajú zmeniť, ak je dostatočný počet užívateľov presvedčený,že prijatie 
uvedenej zmeny bude výhodné pre celú sieť. To umožnilo vývoj [siete lightning], ktorá je 
jedným z domov postavených na pevných základoch Bitcoinu. Ďalšie aktualizácie ako sú 
[Schnorrove podpisy] zosilnia efektívnosť a ochranu súkromia, ako aj skripty (čítaj: 
smart kontrakty), ktoré sa nebudú dať odlíšiť od bežných transakcií vďaka [Taproot]. 
Múdri stavitelia vskutku stavajú na pevných základoch.

Satoshi nebol len technologicky múdry staviteľ. Zároveň chápal, že bude potrebné 
prijímať ideologicky múdre rozhodnutia.

> "Open source technológia znamená, že si môže každý nezávisle pozrieť kód. Ak by išlo 
> o uzavretý zdroj, nikto by nemohol overiť bezpečnosť. Myslím, že základom programu 
> tejto povahy je to, aby bol open source."
> <cite>[Satoshi Nakamoto][5]</cite>

Otvorenosť je pri bezpečnosti prvoradá a je prirodzenou funkciou v open source technológii 
a v hnutí pre voľný softvér. Ako zdôraznil Satoshi, bezpečné protokoly a kód, ktorý ich 
implementuje, musia byť otvorené --- pri nejasnosti neexistuje žiadna bezpečnosť. Ďalšia 
výhoda je opäť spojená s decentralizáciou: kód, ktorý sa dá spustiť, preštudovať, modifikovať, 
skopírovať a distribuovať bezplatne zaisťuje, že sa šíri ďaleko a široko.

Radikálne decentralizovaná podstata Bitcoinu je to čo ho posúva pomaly a uvážene. 
Sieť nodov, pričom každý prevádzkuje samostatný jednotlivec, je prirodzene odolná 
voči zmene --- škodlivej alebo inej. Keďže neexistuje spôsob vynucovania aktualizácií 
u používateľov, jediným spôsobom ako zaviesť zmeny je pomaly presvedčiť jednotlivých 
užívateľov, aby túto zmenu prijali. Tento necentrálny proces zavádzania a spúšťania 
zmien je to, čo robí túto sieť neuveriteľne odolnou voči škodlivým zmenám. Zároveň 
sťažuje opravu poškodených vecí oproti centralizovanému prostrediu, a preto sa každý 
snaží v prvom rade nič nepokaziť.

Bitcoin ma naučil, že pomalý pohyb je jednou z jeho vlastností, nie chýb.

---

{% include links.html lesson=18 %}

<!-- Down the Rabbit Hole -->
[lesson1]: {{ '/bitcoin/lessons/ch1-01-immutability-and-change' | absolute_url }}

[zdôraznil]: http://p2pfoundation.ning.com/forum/topics/bitcoin-open-source?commentId=2003008%3AComment%3A9493
[4]: https://bitcointalk.org/index.php?topic=195.msg1611#msg1611
[Unpacking Bitcoin's Social Contract]: https://uncommoncore.co/unpacking-bitcoins-social-contract/
[Matúš 7:24--27]: https://en.wikipedia.org/wiki/Parable_of_the_Wise_and_the_Foolish_Builders
[pay to skript hašu]: https://en.bitcoin.it/wiki/Pay_to_script_hash
[segregovaných svedkov]: https://en.bitcoin.it/wiki/Segregated_Witness
[siete lightning]: https://lightning.network/
[Schnorrove podpisy]: https://github.com/sipa/bips/blob/bip-schnorr/bip-schnorr.mediawiki#cite_ref-6-0
[Taproot]: https://lists.linuxfoundation.org/pipermail/bitcoin-dev/2018-January/015614.html
[5]: https://bitcointalk.org/index.php?topic=13.msg46#msg46

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
