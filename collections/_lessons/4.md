---
layout: lesson
title: Lekcia 4
subtitle: Problém s identitou
quote: "\"Kto si?\" spýtala sa húsenica."
audio: /assets/audio/21lessons/1-04.m4a
order: ch1-04
---

Nic Carter, na počesť spracovania Thomasa Nagela rovnakej otázky [s ohľadom na netopiera], 
napísal vynikajúci článok, ktorý pojednáva o nasledujúcej otázke: [Aké je to byť bitcoinom?] 
Vynikajúco ukazuje, že otvorené, verejné blockchainy vo všeobecnosti a 
konkrétne Bitcoin musia vyriešiť rovnaký hlavolam 
ako [Tézeova loď]: ktorý Bitcoin je ten skutočný Bitcoin?


> "Zoberte si akú nízku trvácnosť majú komponenty Bitcoinu. 
> Celý jeho kód bola prepracovaný, zmenený a rozšírený tak, 
> že sa len vzdialene podobá svojej pôvodnej verzii. [...] 
> Register toho, kto čo vlastní, teda samotný ledger, 
> je v podstate jedinou trvalou črtou celej siete [...]
>
> Ak má byť celý systém skutočne bez vodcu, musíte sa vzdať
> jednoduchého riešnia, kde bude jedna entita rozhodovať
> o tom, ktorá reťaz je tá legitímna.
> <cite>[Nic Carter][What is it like to be a bitcoin?]</cite>

Zdá sa, že technologický pokrok nás núti brať tieto filozofické otázky vážne. 
Skôr alebo neskôr budú autá bez vodiča musieť čeliť
[električkovej dileme] v reálnom svete, čo ich donúti robiť
etické rozhodnutia o tom, na ktorom živote záleží a na ktorom nie.

Kryptomeny, najmä od prvého sporného hard-forku, nás nútia zamýšľať 
sa nad a zhodnúť sa na metafyzike identity. Je zaujímavé, že dva 
najväčšie príklady, ktoré máme k dispozícii, viedli k dvom 
odlišným odpovediam. 1. augusta 2017 sa Bitcoin rozdelil na dva tábory. 
Trh sa rozhodol, že originálnym Bitcoinom je nezmenený reťazec. 
Rok predtým, dňa 25. októbra 2016, sa Ethereum rozdelilo na dva tábory. 
Trh sa rozhodol, že originálnym Ethereom je *zmenený* reťazec.

Pri správnej decentralizácii sa otázky spojené s *Tézeovou loďou* 
budú musieť riešiť naveky, tak dlho ako budú existovať tieto siete prenosu hodnoty.

If properly decentralized, the questions posed by the *Ship of Theseus*
will have to be answered in perpetuity for as long as these networks of
value-transfer exist.

Bitcoin ma naučil, že decentralizácia je v protiklade s identitou.

---

{% include links.html lesson=4 %}

[s ohľadom na netopiera]: https://en.wikipedia.org/wiki/What_Is_it_Like_to_Be_a_Bat%3F
[Aké je to byť bitcoinom?]: https://medium.com/s/story/what-is-it-like-to-be-a-bitcoin-56109f3e6753
[Tézeova loď]: https://en.wikipedia.org/wiki/Ship_of_Theseus
[električkovej dileme]: https://en.wikipedia.org/wiki/Trolley_problem

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
