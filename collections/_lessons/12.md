---
layout: lesson
title: Lekcia 12
subtitle: História a pád peňazí
quote: "Nepamätajú si jednoduché pravidlá, ktoré im dali priatelia, ako napríklad, keď sa dostaneš do ohňa, popáliš sa alebo ak si porežeš prst nožom, bude ti krvácať, a nikdy neazabudla na to, že ak vypijete fľaštičku s označením \"jed,\" skôr alebo neskôr vám to celkom určite neurobí dobre."
audio: /assets/audio/21lessons/2-12.m4a
order: ch2-12
---

Mnoho ľudí si myslí, že peniaze sú kryté zlatom, ktoré je uzamknuté v 
obrovských trezoroch, chránené hrubými stenami. Toto už niekoľko 
desaťročí neplatí. Nie som si istý, čo som si myslel, keďže som bol 
v problémoch, pretože som v podstate vôbec nechápal, čo je to zlato, 
papierové peniaze alebo prečo by bolo potrebné, aby boli niečím kryté.

Jednou časťou náuky o Bitcoine je náuka o fiat peniazoch: čo to znamená, 
ako vznikli a prečo to nebol úplne najlepší nápad. Čo sú teda presne 
fiat peniaze? A ako sme ich začali používať?

Ak je nám niečo predpísané *fiatom*, jednoducho to znamená, že nám to 
vnucuje formálna autorita. Fiat peniaze sú teda peniaze len preto, 
lebo *niekto* povedal, že sú to peniaze. Keďže dnes všetky vlády používajú 
fiat peniaze, tento niekto je *vaša* vláda. Bohužiaľ nemôžete nesúhlasiť 
s týmto návrhom hodnoty. Rýchlo pocítite, že tento návrh je všetkým, 
len nie je nenásilný. Ak odmietnete používať túto papierovú menu pri 
podnikaní a platení daní, o ekonomike sa už budete môcť baviť len 
so svojimi spoluväzňami.

Hodnota fiat peňazí nepramení z ich prirodzených vlastností. To aký 
dobrý je istý typ fiat peňazí, je spojené len s politickou a daňovou 
(ne)stabilitou tých, ktorí vymysleli ich existenciu. Ich hodnota 
je svojvoľne predpísaná oficiálnym nariadením.

{% include image.html path="./assets/images/fiat-definition.png" caption="fi·at /ˈfēˌät,ˈfēət/ --- 'Nech sa stane'" %}

Až donedávna sa používali dva typy peňazí: **komoditné peniaze**, 
vyrobené zo vzácnych *vecí* a **reprezentatívne peniaze**, ktoré 
jednoducho *zastupujú* vzácnu vec, najmä v písomnej forme.

Už sme hovorili o komoditných peniazoch uvedených vyššie. Ľudia 
používali ako peniaze špeciálne kosti, morské mušle a vzácne kovy. 
Neskôr sa ako peniaze používali najmä mince vyrobené zo vzácnych 
kovov ako je zlato a striebro. [Najstaršia nájdená minca] je vyrobená 
z prirodzene sa vyskytujúcej zmesi zlata a striebra a bola 
vyrobená pred viac ako 2700 rokmi. Ak je v Bitcoine niečo nové, 
nie je to concept mince.

{% include image.html path="./assets/images/lydian-coin-stater.png" caption="Lýdska minca vyrobená z elektra. Obrázok cc-by-sa Classical Numismatic Group, Inc." %}

Ukázalo sa, že držanie mincí alebo hodling, aby sme použili dnešný 
slovník, je takmer tak staré ako mince samotné. Najstarším hodlerom 
mincí bol niekto, kto vložil takmer sto mincí do hrnca a zakopal ho 
do základov chrámu, kde sa našiel o 2500 rokov neskôr. Podľa mňa
to bol celkom dobrý cold storage.

Jednou z nevýhod používania mincí zo vzácnych kovov je to, že sa dajú 
orezávať, čím sa zníži hodnota mince. Z odrezkov sa dajú vyraziť nové 
mince, čím sa časom navýši prívod peňazí a každá jedna minca v tomto 
procese stratí na svojej hodnote. Ľudia doslova orezávali svoje 
strieborné doláre koľko sa dalo. Ktovie aké mali reklamy na [Dollar Shave 
Club] v tej dobe.

Keďže vlády sú spokojné s infláciou, len ak ju sami riadia, bolo 
vynaložené úsilie na zastavenie tohto partizásnkeho znehodnocovania. 
V klasickom štýle naháňačiek medzi zlodejmi a policajtmi používali 
orezávači mincí čoraz viac vynaliezavejšie techniky, čím 
nútili 'minciarskych majstrov', aby nachádzali stále lepšie 
protiopatrenia. Isaac Newton, svetovo známy fyzik a autor 
slávneho diela *Principia Mathematica*, bol jedným z týchto 
majstrov. Prisudzuje sa mu pridanie malých pásikov na boky mincí, 
ktoré mince nesú dodnes. A tým skončili doby ľahkého orezávania mincí.

{% include image.html path="./assets/images/clipped-coins.png" %}

Aj po tom ako sa [znehodnocovanie mincí] dostalo pod kontrolu tak majú
mince ešte aj iné problémy. Sú ťažké a zložito sa prepravujú, najmä 
pri prevodoch veľkej hodnoty. Niesť si so sebou veľké vrecko plné 
strieborných dolárov, keď si idete kúpiť Mercedes, nie je veľmi praktické.

Keď už hovoríme o nemeckých veciach: Ďalším zaujímavým príbehom je to 
ako dostal svoj názov americký *dolár*. Slovo "dolár" je odvodené od 
nemeckého slova *[Thaler]*, čo je skratka *Joachimsthaler*. Joachimsthaler 
bola minca vyrazená v meste *Sankt Joachimsthal* (Jáchymov). Thaler 
je jednoducho skratka pre niekoho (alebo niečo), kto (alebo čo) 
pochádza z tohto údolia a keďže Joachimsthal predstavoval údolie 
výroby strieborných mincí, ľudia jednoducho začali nazývať tieto mince *Thaler*. 
Thaler (nemcké slovo) sa v morfológii zmenil na daalders (holandčina) 
a napokon na dollars (angličtina).


{% include image.html path="./assets/images/joachimsthaler.png" caption="Pôvodný "dolár". Svätý Jáchym je znázornený so svojim plášťom a kúzelníckym klobúkom. Obrázok cc-by-sa Berlin-George"%}

Zavedenie reprezentatívnej meny bolo predzvesťou pádu tvrdých peňazí. 
Zlaté certifikáty boli zavedené v roku 1863 a asi o pätnásť rokov neskôr 
bol strieborný dolár pomaly, ale iste nahradený svojim papierovým 
ekvivalentom: strieborným certifikátom.

Trvalo asi 50 rokov od zavedenia prvého [strieborného certifikátu], 
kým sa tieto kúsky papiera zmenili na čosi, čo dnes môžeme 
nazvať americký dolár.

{% include image.html path="./assets/images/us-silver-dollar-note-smaller.png" caption="Americký strieborný dolár z roku 1928. 'Splatné majiteľovi na požiadanie.' Obrázok z Národnej numizmatickej zbierky v  Smithsonovom inštitúte" %}

Všimnite si, že americký strieborný dolár z roku 1928 uvedený vyššie 
stále v sebe nesie názov *strieborného certifikátu*, čo znamená, že je 
to jednoducho dokument, ktorý uvádza, že majiteľ tohto kusu papiera 
vlastní kus striebra. Je zaujímavé vidieť, že text, ktorý toto uvádza, 
sa časom zmenšuje. Výraz "certifikát" po istom čase celkom zmizol a 
bol nahradený upokojujúcim  prehlásením, že ide o bankovky z federálnej 
rezervy.

Ako je to uvedené vyššie, to isté sa stalo so zlatom. Väčšina sveta 
fungovala na [bimetalickom štandarde], čo znamená, že mince sa vyrábali 
primárne zo zlata a striebra. Vlastnenie zlatých certifikátov, splatných 
zlatými mincami, bolo jednoznačným technologickým vylepšením. Papier je 
praktickejší, je ľahší a keďže sa dá ľubovoľne deliť jednoduchým 
vytlačením menšieho čísla, je ľahšie ho rozmeniť na menšie jednotky.

Aby sa majiteľom (používateľom) pripomenulo, že tieto certifikáty 
zastupujú skutočné zlato a striebro, boli podľa toho sfarbené a na 
certificate sa to jasne špecifikovalo. Plynule si môžete 
prečítať nápis zhora nadol:

> "Týmto sa potvrdzuje, že v pokladnici Spojených Štátov Amerických je 
> uložených sto dolárov v zlatých minciach, ktoré sú splatné 
> majiteľovi na požiadanie."

{% include image.html path="./assets/images/us-gold-cert-100-smaller.png" caption="Obrázok z Národnej numizmatickej zbierky, National Museum of American History." %}

V roku 1963 sa slová "SPLATNÉ MAJITEĽOVI NA POŽIADANIE" zo všetkých 
novo vydaných bankoviek odstránili. O päť rokov neskôr sa skončilo 
vyplácanie papierových bankoviek zlatom alebo striebrom.

Slová naznačujúce pôvod a myšlienku papierových peňazí sa odstránili. 
Zlatá farba zmizla. Zostal len papier a s ním schopnosť vlády 
tlačiť toľko bankoviek koľko chce.

So zrušením zlatého štandardu v roku 1971 dospel tento sto rokov trvajúci 
kúzelnícky trik k záveru. Peniaze sa stali ilúziou, ktorú stále všetci 
zdieľame: fiat peniaze. Majú istú cenu, pretože niekto, kto riadi 
armádu a spravuje väznice, hovorí, že majú istú cenu. Ako si môžeme 
jasne prečítať na každej dolárovej bankovke, ktorá je dnes v obehu, 
"TÁTO BANKOVKA JE ZÁKONNÉ PLATIDLO". Inými slovami: Má istú cenu, 
pretože to niekto tvrdí.

{% include image.html path="./assets/images/us-dollar-2004.jpg" caption="Dvadsať-dolárová bankovka zo série 2004, ktorá sa dnes používa. 'TÁTO BANKOVKA JE ZÁKONNÉ PLATIDLO'" %}

Mimochodom dnešné bankovky skrývajú ešte ďalšiu zaujímavú vec, 
ktorú nevidno na prvý pohľad. V druhom riadku sa píše, že je 
to zákonné platidlo "NA VŠETKY DLHY, VEREJNÉ AJ SÚKROMNÉ". To, čo 
by mohlo byť ekonómom jasné, je pre mňa prekvapením: Všetky peniaze 
predstavujú dlh. Stále ma z toho ešte bolí hlava a nebudem ďalej 
skúmať vzťah medzi peniazmi a dlhom, aby som nenamáhal čitateľa.

Ako sme videli, zlato a striebro sa používali ako peniaze po mnoho 
tisícročí. Časom sa mince vyrobené zo zlata a striebra vymenili 
za papier. Papier sa pomaly stal akceptovaným platidlom. Touto 
akceptáciou sa vytvorila ilúzia --- ilúzia, že samotný papier má 
hodnotu. Posledným ťahom bolo kompletné narušenie spojenia 
medzi symbolom a skutočnosťou, ktorú zastupuje: zrušenie zlatého 
štandardu a presvedčenie všetkých o tom, že samotný papier je cenný.

Bitcoin ma naučil o histórii peňazí a o najväčšej prefíkanosti 
v histórii: fiat peniazoch.

---

{% include links.html lesson=12 %}

[Najstaršia nájdená minca]: https://www.britishmuseum.org/explore/themes/money/the_origins_of_coinage.aspx
[znehodnocovanie mincí]: https://en.wikipedia.org/wiki/Methods_of_coin_debasement
[Dollar Shave Club]: https://www.dollarshaveclub.com/
[Thaler]: https://en.wikipedia.org/wiki/Thaler
[Berlin-George]: https://en.wikipedia.org/wiki/File:Bohemia,_Joachimsthaler_1525_Electrotype_Copy._VF._Obverse..jpg
[strieborného certifikátu]: https://en.wikipedia.org/wiki/Silver_certificate_%28United_States%29
[bimetalickom štandarde]: https://en.wikipedia.org/wiki/Bimetallism
[Shelling Out: The Origins of Money]: https://nakamotoinstitute.org/shelling-out/

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
