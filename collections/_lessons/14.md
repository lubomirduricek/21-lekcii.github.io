---
layout: lesson
title: Lekcia 14
subtitle: Skutočné peniaze
quote: "\"Prvá vec, ktorú musím urobiť,\" povedala si pre seba Alice, keď blúdila po lese, \"je narásť na moju pôvodnú velkosť a druhá vec je tá, že musím nájsť cestu do tej prekrásnej záhrady. Myslím, že to bude najlepší plán.\""
audio: /assets/audio/21lessons/2-14.m4a
order: ch2-14
---

Najdôležitejšia lekcia, ktorú som sa pri Bitcoine naučil, je to, že 
z dlhodobého hľadiska sú tvrdé peniaze lepšie ako mäkké peniaze. 
Tvrdé peniaze, označované aj ako *skutočné peniaze*, predstavujú 
každú globálne obchodovanú menu, ktorá slúži ako spoľahlivý zdroj 
uchovania hodnoty.

Je jasné, že Bitcoin je stále mladý a volatilný. Kritici budú tvrdiť, 
že spoľahlivo neukladá hodnotu. Argument volatility však postráda 
opodstatnenie. Volatilita sa očakáva. Trhu bude chvíľu trvať, kým 
zistí aká je pravdivá cena týchto nových peňazí. A takisto, ako sa 
niekedy zo žartu uvádza, je cena odvodená od chybného merania. 
Ak premýšľate v dolároch, nebudete schopní vidieť, že jeden 
bitcoin má vždy cenu presne jedného bitcoinu.

> "Fixný prísun peňazí alebo prísun menený len v súlade s objektívnymi 
> a vypočítateľnými kritériami, je potrebnou podmienkou zmysluplnej 
> a pravdivej ceny peňazí."
> <cite>[Fr. Bernard W. Dempsey, S.J.]</cite>

Rýchla prechádzka cintorínom zabudnutých mien nám ukázala, že peniaze, 
ktoré sa dajú vytlačiť, sa aj tlačiť budú. Žiadny človek v histórii 
neodolal tomuto pokušeniu.

Bitcoin sa s týmto pokušením tlačiť peniaze vysporiadal geniálne. 
Satoshi si bol vedomý našej lakomosti a omylnosti --- a preto zvolil 
niečo spoľahlivejšie ako je ľudské sebaovládanie: matematiku.

{% include image.html path="./assets/images/supply-formula-white.png" caption="Vzorec zásoby Bitcoinov" %}

Aj keď je tento vzorec užitočný na opis zásob Bitcoinu, nikde v kóde 
ho nenájdeme. Vydávanie nových bitcoinov sa vykonáva [algoritmicky 
kontrolovaným] spôsobom, znižovaním odmeny, ktorá sa vypláca minerom 
každé štyri roky. Vyššie uvedený vzorec môžeme použiť na krátke zhrnutie 
toho, čo sa deje v zákulisí. To, čo sa tu skutočne deje, najlepšie uvidíme, 
keď sa pozrieme na zmenu odmeny za blok, odmeny vyplácanej každému, kto 
nájde platný blok, čo sa stane približne každých 10 minút.

{% include image.html path="./assets/images/you-are-here.png" %}

Vzorce, logaritmické funkcie a exponenciály sa nedajú jednoducho pochopiť 
intiutívne. Koncept *skutočnosti* je možno ľahšie pochopiteľný, ak sa naň 
pozrieme z iného uhla. Keď vieme, koľko niečoho v skutočnosti je a keď 
vieme ako ťažko sa toto niečo vyrába alebo ako sa to ťažko zháňa, okamžite 
pochopíme jeho hodnotu. To, čo platí pri Picassových maľbách, gitarách 
Elvisa Presleyho a husliach Stradivárkach, platí aj pri fiat mene, zlate a 
bitcoinoch.

Tvrdosť fiat meny závisí od toho, kto riadi príslušné stroje na tlačenie 
peňazí. Niektoré vlády by mohli byť viac ochotné tlačiť veľké množstvá 
meny ako iné, čo má za následok slabšiu menu. Iné vlády by mohli byť 
viac reštriktívne pri tlači peňazí, čo má za následok tvrdšiu menu.

Predtým ako sme tu mali fiat meny, cena peňazí sa stanovovala na základe 
prirodzených vlastností materiálov, z ktorých boli peniaze vytvorené. 
Množstvo zlata na zemi je limitované zákonmi fyziky. Zlato je vzácne, 
pretože sú vzácne kolízie supernov a neutrónových hviezd. "Prísun" zlata 
je limitovaný, pretože jeho ťažba je značne namáhavá. Keďže sa jedná o 
ťažký prvok, väčšinou je umiestnený hlboko pod zemským povrchom.

Zrušením zlatého štandardu vznikla nová realita: pridávanie nových peňazí 
si vyžaduje len kvapku atramentu. V našom modernom svete si pridávanie 
zopár núl k číslu na bankovom účte vyžaduje ešte menšie úsilie: stačí 
len pridať zopár bitov v bankovom počítači.

> "Jedným dôležitým aspektom tejto novej reality je to, že inštitúcie 
> ako je FED nemôžu zbankrotovať. Môžu si vytlačiť akékoľvek množstvo peňazí, 
> ktoré budú pre seba potrebovať, takmer s nulovými nákladmi."
> <cite>[Jörg Guido Hülsmann]</cite>

Princíp načrtnutý vyššie sa dá všeobecnejšie vyjadriť ako pomer 
"zásoby" k "prísunu". Jednoducho povedané, *zásoby* znamenajú, koľko niečoho 
tu momentálne máme. Na naše účely je zásoba merítkom aktuálnej zásoby peňazí. 
*Prísun* znamená, koľko niečoho sa za isté časové obdobie vyprodukuje 
(napríklad za rok). Kľúčom k pochopeniu skutočných peňazí je tento 
pomer zásoby k prísunu.

Výpočet pomeru zásob k prísunu pri fiat mene je zložitý, pretože to, 
[koľko je peňazí v existencii], závisí od toho ako sa na to pozrieme. 
Môžete rátať len bankovky a mince (M0), pridať cestovné šeky a šekové 
depozity (M1), pridať sporiace účty a spoločné fondy a niektoré iné 
veci (M2) a dokonca pridať depozitné certifikáty k všetkým týmto 
položkám (M3). A ďalej to, ako je všetko toto zadefinované a ako sa to 
meria, sa mení v rámci jednotlivých krajín a keďže Americká federálna 
rezerva [zastavila zverejňovanie] čísel pri M3, budeme si musieť vystačiť
s menovými zásobami M2. Rád by som overil tieto čísla, ale myslím, že 
nateraz budem musieť dôverovať FEDu.

Zlato, jeden z najvzácnejších kovov na zemi, má najvyšší pomer zásoby k 
prísunu. Podľa amerického geologického prieskumu sa vyťažilo o niečo 
viac ako 190 000 ton. Za [posledných pár] rokov sa ročne ťaží asi 
3 100 ton zlata.

Pomocou týchto čísel môžme ľahko vyrátať pomer zásoby k prísunu zlata: 
190 000 ton / 3 100 ton = \~61.

Nič nemá vyšší pomer zásoby k prísunu ako zlato. A preto bolo zlato až 
doteraz najtvrdšími peniazmi v histórii. Často sa hovorí, že všetko doteraz 
vyťažené zlato by sa vošlo do dvoch olympijských bazénov. Podľa [mojich 
výpočtov] by sme potrebovali štyri takéto bazény. Takže by to možno chcelo 
aktualizáciu alebo sa olympijské bazény zmenšili.

Pozrime sa na Bitcoin. Ako zrejme viete, ťažba bitcoinu bola v posledných 
rokoch veľmi populárna. Je to spôsobené tým, že sme ešte stále v počiatočných 
fázach toho, čo sa nazýva *éra odmien*, kde sú nody za ťažbu odmeňované
*dosť veľkým* objemom bitcoinu za vynaložené vypočtové úsilie. Momentálne 
sme v ére odmien 3, ktorá sa začala v roku 2016 a skončí sa na začiatku 
roku 2020, pravdepodobne v máji. Zatiaľ čo prísun bitcoinu je vopred 
stanovený, vnútorné pochody Bitcoinu umožňujú dátum odhadnúť len približne. 
Predsa len dokážeme s istotou predpovedať aký vysoký bude pomer zásoby 
bitcoinu k jeho prísunu. Výstraha spojlera: bude vysoký.


Aký vysoký? No zdá sa, že Bitcoin bude nekonečne tvrdý.

{% include image.html path="./assets/images/stock-to-flow-white-cc-by-sources.png" caption="Vizualizácia pomeru zásoby k prísunu pre USD, zlato a Bitcoin" %}

V dôsledku exponenciálneho znižovania odmien za ťažbu sa prísun nových 
bitcoinov zníži, čím prudko vystrelí pomer zásoby k prísunu. V roku 2020 
dobehne zlato a o štyri roky neskôr ho prekoná tým, že znovu zdvojnásobí 
svoju trvdosť. Takéto zdvojnásobenie prebehne celkom 64 krát. Vďaka sile 
exponenciálov počet bitcoinov vyťažených za rok klesne za 50 rokov pod 
100 bitcoinov ročne a za 75 rokov pod 1 bitcoin ročne. Globálny kohútik, 
ktorým sú odmeny za blok, vyschne niekedy okolo roku 2140, číms a efektívne 
zastaví produkcia bitcoinu. Toto je dlhá hra. Ak toto čítate, ešte 
stále je skoro.

Due to an exponential decrease of the mining reward, the flow of new
bitcoin will diminish resulting in a sky-rocketing stock-to-flow ratio.
It will catch up to gold in 2020, only to surpass it four years later by
doubling its soundness again. Such a doubling will occur 64 times in
total. Thanks to the power of exponentials, the number of bitcoin mined
per year will drop below 100 bitcoin in 50 years and below 1 bitcoin in
75 years. The global faucet which is the block reward will dry up
somewhere around the year 2140, effectively stopping the production of
bitcoin. This is a long game. If you are reading this, you are still
early.

{% include image.html path="./assets/images/soundness-over-time.png" caption="Zvyšovanie pomeru zásoby k prísunu bitcoinu v porovnaní so zlatom" %}

Ako sa bitcoin približuje k nekonečnému pomeru zásoby k prísunu, pôjde 
o najtvrdšie peniaze v histórii. Nekonečnú tvrdosť len ťažko poraziť.

Z pohľadu ekonomiky je *úprava zložitosti* Bitcoinu pravdepodobne 
jeho najdôležitejším komponentom. To aké zložité bude vyťažiť bitcoin, 
závisí od toho ako rýchlo sa nové bitcoiny vyťažia\*. Ide o dynamickú 
úpravu zložitosti ťažby siete, ktorá nám umožňuje predpovedať jeho 
zásobu v budúcnosti.

*(\* V podstate to závisí od toho ako rýchlo sa nájdu platné bloky, ale 
na naše účely je to to isté ako "ťažba bitcoinov" a tak tomu bude 
nasledujúcich 120 rokov.)*

Jednoduchosť algoritmu úpravy zložitosti by mohla odviesť pozornosť od 
jeho závažnosti, ale úprava zložitosti je skutočne revolúciou 
einsteinovských proporcií. Zabezpečuje, že bez ohľadu na to koľko úsilia 
sa vynaloží na ťažbu, kontrolovaný prísun Bitcoinu sa nenaruší. Na rozdiel 
od každého iného zdroja, bez ohľadu na to [koľko energie] niekto vloží 
do ťažby bitcoinu, celková odmena sa nezvýši.

Tak ako rovnica E=mc² diktuje [univerzálny rýchlostný limit] v našom vesmíre, 
úprava zložisti Bitcoinu diktuje **univerzálny limit peňazí** v Bitcoine.

Ak by neexistovala táto úprava zložitosti, všetky bitcoiny by už boli vyťažené. 
Ak by neexistovala táto úprava zložitosti, Bitcoin by pravdepodobne neprežil 
ani svoju prvú fázu existencie. Týmto je sieť zabezpečená v ére odmien. 
Toto nám zaručuje stabilnú a [férovú distribúciu] nového bitcoinu. Je to 
termostat, ktorý reguluje menovú politiku Bitcoinu.

Einstein nám ukázal niečo nové: bez ohľadu na to akou silou na predmet 
zatlačíte, v istom bode ho už nedokážete posúvať rýchlejšie. Satoshi nám 
tiež ukázal niečo nové: bez ohľadu na to koľko úsilia vynaložíte na kopanie 
tohto digitálneho zlata, v istom bode už nedokážete vyťažiť viac bitcoinov. 
Po prvý krát v histórii tu máme menový tovar, pri ktorom, bez ohľadu na to 
ako veľmi sa snažíte, nedokážete už vyrobiť viac.

Bitcoin ma naučil, že skutočné peniaze sú základom.

---

{% include links.html lesson=14 %}

<!-- Internal -->
[koľko energie]: https://dergigi.com/2018/06/10/bitcoin-s-energy-consumption/

[Fr. Bernard W. Dempsey, S.J.]: https://www.jstor.org/stable/29769582
[Jörg Guido Hülsmann]: https://mises.org/sites/default/files/The%20Ethics%20of%20Money%20Production_2.pdf
[zastavila zverejňovanie]: https://www.federalreserve.gov/Releases/h6/discm3.htm
[posledných pár]: https://minerals.usgs.gov/minerals/pubs/mcs/2018/mcs2018.pdf
[mojich výpočtov]: https://www.wolframalpha.com/input/?i=volume+of+190000+metric+tons+gold+%2F+olympic+swimming+pool+volume
[férovú distribúciu]: https://blog.picks.co/bitcoins-distribution-was-fair-e2ef7bbbc892

<!-- Bitcoin Wiki -->
[algoritmicky kontrolovaným]: https://en.bitcoin.it/wiki/Controlled_supply

<!-- Wikipedia -->
[koľko je peňazí v existencii]: https://en.wikipedia.org/wiki/Money_supply
[univerzálny rýchlostný limit]: https://en.wikipedia.org/wiki/Speed_of_light#Upper_limit_on_speeds
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
