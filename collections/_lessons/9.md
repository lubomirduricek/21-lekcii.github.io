---
layout: lesson
title: Lekcia 9
subtitle: Inflácia
quote: "Drahá moja, tu musíme bežať tak rýchlo ako dokážeme, len aby sme zostali na mieste. A ak sa chcete niekam dostať, musíte bežať dvakrát tak rýchlo."
audio: /assets/audio/21lessons/2-09.m4a
order: ch2-09
---

Pokúsiť sa pochopiť menovú infláciu a to ako by neinflačný systém 
ako je Bitcoin mohol zmeniť spôsob, akým veci robíme, bolo mojím 
úvodom pri štúdiu ekonomiky. Vedel som, že inflácia bola miera, 
akou sa vytvárali nové peniaze, ale príliš veľa som o tom nevedel.

Zatiaľ čo niektorí ekonómovia si myslia, že inflácia je dobrá, 
iní argumentujú, že „tvrdé“ peniaze, ktoré sa nedajú ľahko 
nafúknuť --- ktoré sme tu mali v časoch zlatého štandardu --- 
sú nevyhnutné pre zdravú ekonomiku. Bitcoin, s fixným 
objemom 21 miliónov, sa s týmto zhoduje.

Účinky inflácie obyčajne nie sú ihneď jasné. V závislosti od 
miery inflácie (ako aj iných faktorov) môže byť čas medzi 
príčinou a účinkom niekoľko rokov. Nielen to, ale inflácia 
ovplyvňuje rôzne skupiny ľudí viac ako iné. Ako zdôrazňuje 
Henry Hazlitt v publikácii *Economics in One Lesson*: 
"Umenie ekonomiky spočíva v tom, že sa pozerá nielen na 
okamžité, ale aj dlhodobejšie účinky niektorých činov 
alebo politík; pozostáva zo sledovania následkov tejto 
politiky nielen pre jednu skupinu, ale pre všetky skupiny."

Jeden z mojich osobných momentov osvietenia bolo to, 
keď som si uvedomil, že emisia nového obeživa --- vytlačenie 
nových peňazí --- je *celkom* odlišná ekonomická aktivita 
ako všetky ostatné ekonomické aktivity. Zatiaľ čo skutočný 
tovar a skutočné služby produkujú skutočnú hodnotu pre 
skutočných ľudí, tlačou peňazí sa účinne robí pravý 
opak: berie hodnotu každému, kto drží menu, ktorá 
podlieha inflácii.


> "Samotná inflácia --- teda vydávanie viacerých peňazí, 
> čo má za následok vyššie mzdy a ceny --- môže vyzerať 
> ako tvorba vyššieho dopytu. Pokiaľ však ide o skutočnú 
> produkciu a výmenu skutočných vecí, nie je tomu tak."
> <cite>[Henry Hazlitt]</cite>

Deštruktívna sila inflácie sa stáva zjavná ihneď, keď sa 
nízka inflácia zmení na *vysokú*. Ak peniaze podstúpia 
[hyperinfláciu], veci sa veľmi rýchlo zvrátia. Keď sa 
inflačná mena rozpadá, nedokáže si urdžať hodnotu 
a ľudia sa budú ponáhľať nakupovať tovar, ktorý si 
hodnotu možno uchová.

Ďalším následkom hyperinflácie je to, že peniaze, ktoré 
si ľudia za svoj život ušetrili, v podstate stratia hodnotu. 
Stále budete mať v peňaženke papierové peniaze samozrejme. 
Ale budú presne len tým: bezcenným papierom.

{% include image.html path="./assets/images/children-playing-with-money.png" caption="Hyperinflácia vo Weimarskej republike (1921-1923)" %}

Peniaze strácajú hodnotu aj s takzvanou "miernou" infláciou. 
Deje sa dosť pomaly na to, že väčšina ľudí si nevšimne 
klesanie ich kúpnej sily. A keď sa rozbehnú tlačiarne na peniaze,
mena ľahko podstupuje infláciu a to, čo bolo miernou 
infláciou, sa môže stlačením tlačidla zmeniť na prudkú 
infláciu. Ako zdôrazňuje Friedrich Hayek vo svojich esejách, 
mierna inflácia obyčajne vedie k úplnej inflácii.

> ""Mierna" stabilná inflácia nepomôže --- môže viesť len k úplnej inflácii."
> <cite>[Friedrich Hayek][inflation cannot help]</cite>

Inflácia je obzvlášť zradná, pretože zvýhodňuje tých, ktorí sú 
bližšie k tlačiarni. Nejakú dobu trvá, kým sa novo vyrobené peniaze 
dostanú do obehu a kým sa upravia ceny, takže ak ste schopní 
zmocniť sa väčšieho množstva peňazí skôr ako sa všetky ostatné peniaze 
zdevalvujú, ste o krok vpredu pred krivkou inflácie. Preto sa 
inflácia môže považovať za skrytú daň, pretože nakoniec z nej 
profituje vláda, zatiaľ čo všetci ostatní to zaplatia.

> "Nemyslím si, že je prehnané povedať, že história je do značnej 
> miery históriou inflácie a obyčajne inflácie vytvorenej 
> vládou pre zisk vlády."
> <cite>[Friedrich Hayek][history of inflation]</cite>

Všetky vládou kontrolované meny boli napokon nahradené alebo celkom 
skolabovali. Bez ohľadu na to, aká nízka bola miera inflácie, 
"stabilný" rast je len ďalším spôsobom vyjadrenia exponenciálneho 
rastu. V prírode tak ako aj v ekonomike, všetky systémy, ktoré 
exponenciálne rastú, sa budú musieť napokon zrovnať alebo 
utrpia katastrofický kolaps.

"To sa v mojej krajine nemôže stať" – to si zrejme myslíte aj Vy. 
Nemyslíte si to však, ak bývate vo Venezuele, ktorá [momentálne 
prechádza][wiki-venezuela]hyperinfláciou. Pri miere inflácie viac ako 1 milión 
percent sú peniaze prakticky bezcenné.

Nemusí sa to stať v priebehu nasledujúcich pár rokov alebo na mene, 
ktorou sa platí vo Vašej krajine. Ale keď si pozrieme [zoznam 
historických mien], vidíme, že sa to nevyhnutne stane v dostatočne 
dlhom časovom úseku. Pamätám si a používal som mnohé meny z tohto 
zoznamu: rakúsky šiling, nemeckú marku, taliansku liru, francúzsky 
frank, írsku libru, chorvátsky dinar, atď. Moja stará mama dokonca 
používala rakúsko-uhorskú korunu. V priebehu času sa budú [aktuálne 
používané meny] pomaly, ale iste pohybovať smerom k svojmu pohrebisku. 
Podstúpia hyperinfláciu alebo budú nahradené. Čoskoro to budú 
historické meny. Budú zrušené.

> "História nám ukázala, že vlády nevyhnutne podľahnú pokušeniu 
> inflácie prílevu peňazí."
> <cite>[Saifedean Ammous][The Bitcoin Standard]</cite>

Prečo je Bitcoin iný? Na rozdiel od mien vydávaných vládou majú meny, 
ktoré nie sú regulované vládami, ale [záknomi fyziky][energy], tendenciu 
prežiť a uchovať si svoju hodnotu v čase. Najlepším príkladom je 
zlato, ktoré ako ukazuje vhodne pomenovaný koeficient 
[*Gold-to-Decent-Suit*] si drží svoju hodnotu v priebehu stoviek 
alebo dokonca niekoľko tisíc rokov. Nemusí byť dokonale "stabilné" 
--- čo je v prvom rade otázny koncept --- ale jeho hodnota bude minimálne 
rádovo na rovnakej úrovni.

Ak si menový tovar alebo mena dobre drží svoju hodnotu v čase a priestore, 
považuje sa za *tvrdý(ú)*. Ak si nedokáže držať svoju hodnotu, pretože 
sa ľahko poškodzuje alebo podlieha inflácii, považuje sa za *mäkkú* menu. 
Koncept tvrdosti je základom pochopenia Bitcoinu a zaslúži si dôkladnejšie 
preskúmanie. Vrátime sa k nemu v našej poslednej ekonomickej 
lekcii: skutočné peniaze.

Keďže [hyperinfláciou][hyperinflates] trpí viac a viac krajín, viac a viac ľudí bude 
musieť čeliť realite tvrdých a mäkkých peňazí. Ak budeme mať šťastie, 
možno budú niektorí centrálni bankeri prinútení prehodnotiť svoju 
menovú politiku. Bez ohľadu na to, čo by sa mohlo stať, informácie, 
ktoré som získal vďaka Bitcoinu, budú pravdepodobne neoceniteľné, 
bez ohľadu na výsledok.

Bitcoin ma naučil o skrytej dani inflácie a katastrofe hyperinflácie.

---

{% include links.html lesson=9 %}

<!-- Through the Looking-Glass  -->
[energy]: https://dergigi.com/2018/06/10/bitcoin-s-energy-consumption/

[unions]: https://books.google.com/books/about/1980s_unemployment_and_the_unions.html?id=xM9CAQAAIAAJ
[good-money]: https://books.google.com/books?id=l_A1vVIaYBYC

[Henry Hazlitt]: https://mises.org/library/economics-one-lesson
[hyperinfláciu]: https://en.wikipedia.org/wiki/Hyperinflation
[inflation cannot help]: https://books.google.com/books?id=zZu3AAAAIAAJ&dq=%22only+while+it+accelerates%22&focus=searchwithinvolume&q=%22steady+inflation+cannot+help%22
[history of inflation]: https://books.google.com/books?id=l_A1vVIaYBYC&pg=PA142&dq=%22history+is+largely+a+history+of+inflation%22&hl=en&sa=X&ved=0ahUKEwi90NDLrdnfAhUprVkKHUx1CmIQ6AEIKjAA#v=onepage&q=%22history%20is%20largely%20a%20history%20of%20inflation%22&f=false
[wiki-venezuela]: https://en.wikipedia.org/wiki/Crisis_in_Venezuela#Economic_crisis
[zoznam historických mien]: https://en.wikipedia.org/wiki/List_of_historical_currencies
[aktuálne používané meny]: https://en.wikipedia.org/wiki/List_of_currencies
[*Gold-to-Decent-Suit*]: https://www.businesswire.com/news/home/20110819005774/en/History-Shows-Price-Ounce-Gold-Equals-Price
[The Bitcoin Standard]: https://thesaifhouse.wordpress.com/book/

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
