---
layout: lesson
title: Lekcia 1
subtitle: Nemennosť a zmena
quote: "Premýšľam, či som sa cez noc nezmenil. Skúsim sa zamyslieť. Bol som rovnaký, keď som dnes ráno vstával? 
Takmer si myslím, že som sa cítil trochu inak. Ale ak nie som rovnaký, 
otázkou je 'Kto teda vlastne som?' Tak a toto je veľká hádanka!"
audio: /assets/audio/21lessons/1-01.m4a
order: ch1-01
---

Bitcoin sa veľmi ťažko popisuje. Ide o *novú záležitosť* a každý pokus 
o porovnanie s predchádzajúcimi konceptmi, či už ho nazveme digitálnym 
zlatom alebo internetom peňazí, je odsúdený na neúspech. Bez ohľadu na to 
aká je Vaša obľúbená analógia, sú absolútne nevyhnutné dva aspekty 
Bitcoinu: decentralizácia a nemennosť.

Jedným spôsobom premýšľania o Bitcoine je [automatizovaný sociálny kontrakt]. 
Softvér je len jednou časťou skladačky a ak dúfate, že zmenou softvéru zmeníte Bitcoin, 
Vaše úsilie bude márne. Museli by ste presvedčiť zvyšok siete o tom, aby prijala zmeny, 
čo predstavuje skôr psychologické úsilie ako technické riešenie.

Nasledujúce slová by mohli znieť na prvý pohľad absurdne, 
tak ako mnohé iné veci v tomto priestore, ale myslím si, 
že zároveň sú hlboko pravdivé: Vy nezmeníte Bitcoin, ale bitcoin zmení Vás.

> "Bitcoin nás zmení viac ako my zmeníme Bitcoin."
> <cite>[Marty Bent]</cite>

Dlho mi trvalo, kým som si uvedomil hlbokú pravdivosť tejto myšlienky. 
Keďže Bitcoin je len softvér a ide o open-source softvér, 
veci môžete meniť na základe svojej vôle, správne? Nie. *Veľmi* nesprávne. 
Nie je prekvapením, že tvorca Bitcoinu toto veľmi dobre vedel.

> Podstata Bitcoinu je taká, že keď bola vydaná verzia 0.1,
> hlavný dizajn bol vytesaný do kameňa na celú dobu jeho životnosti.
> <cite>[Satoshi Nakamoto]</cite>

Mnohí ľudia sa pokúsili zmeniť podstatu Bitcoinu. Zatiaľ všetci zlyhali. 
Zatiaľ čo existuje nekonečné more forkov a altcoinov,
Bitcoin si stále robí to čo robil keď sa online dostal prvý node.
Z dlhodobého hľadiska altcoiny nebudú významné.
Forky napokon zahynú. Ide tu len o Bitcoin. Tak ako naše základné 
chápanie matematiky a/alebo fyziky sa nemení,
aj Bitcoinového honeybadger-a nebude naďalej nič zaujímať.

> "Bitcoin je prvým príkladom novej formy života. Žije a dýcha na internete.
> Žije, pretože dokáže platiť ľuďom za to, aby ho udržiavali pri živote.
> [...] Nedá sa zmeniť. Nedá sa s ním súperiť.
> Nedá sa doňho zasiahnuť. Nedá sa porušiť. Nedá sa zastaviť. 
> [...] Ak by jadrová vojna zničila polovicu našej planéty, žil by naďalej, neporušený."
> <cite>[Ralph Merkle]</cite>

Tep srdca Bitcoinovej siete prežije nás všetkých.

Keď som si toto všetko uvedomil, zmenilo ma to viac ako sa kedy v budúcnosti 
zmenia minulé bloky Bitcoinového blockchainu. Zmenila sa moja časová preferencia, 
moje chápanie ekonomiky, moje politické názory a oveľa viac.  Veď to mení aj 
[stravovací režim ľudí][carnivores]. Ak sa Vám toto všetko zdá bláznivé, 
ste v dobrej spoločnosti. Všetko toto skutočne je bláznivé a navyše sa to deje.

Bitcoin ma naučil, že sa nezmení. Ja sa zmením.
---

{% include links.html lesson=1 %}

<!-- Internal -->
[gravity]: https://dergigi.com/2019/05/01/bitcoins-gravity/
[proof-of-life]: https://dergigi.com/2019/08/07/proof-of-life/
[lesson18]: {{ '18' | absolute_url }}

<!-- Further Reading -->
[automatizovaný sociálny kontrakt]: https://medium.com/@hasufly/bitcoins-social-contract-1f8b05ee24a9
[carnivores]: https://motherboard.vice.com/en_us/article/ne74nw/inside-the-world-of-the-bitcoin-carnivores
[tftc]: https://tftc.io/tales-from-the-crypt/
[bent]: https://tftc.io/martys-bent/

<!-- Quotes -->
[Ralph Merkle]: http://merkle.com/papers/DAOdemocracyDraft.pdf
[Satoshi Nakamoto]: https://bitcointalk.org/index.php?topic=195.msg1611#msg1611

<!-- Twitter People -->
[Marty Bent]: https://twitter.com/martybent

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
