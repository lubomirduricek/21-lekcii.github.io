---
layout: lesson
title: Kapitola II
subtitle: Ekonomika
quote: "Pri vstupe do záhrady stál veľký ker ruží: ruže na ňom boli biele, boli pri ňom však traja záhradníci, ktorí sa ich úporne snažili natrieť na červeno. To sa zdalo Alici veľmi zvláštne..."
audio: /assets/audio/21lessons/2-00.m4a
permalink: economics
order: ch2-00
toc: true
---

Peniaze nerastú na stromoch. Ak si niekto myslí, že áno, je blázon a 
naši rodičia sa uisťujú, že sme sa veci naučili tým, že nám to opakujú 
ako mantru. Radia nám, aby sme peniaze používali s rozumom, neutrácali 
ich svojvoľne a aby sme si ich v dobrých časoch ušetrili na pomoc v 
zlých časoch. Peniaze napokon nerastú na stromoch.

Bitcoin ma o peniazoch naučil viac ako som si vôbec kedy predstavoval, 
že budem potrebovať vedieť. Prostredníctvom neho som bol prinútený 
objaviť históriu peňazí, bankovníctva, rôznych škôl ekonomického myslenia 
a mnohé iné. Snaha pochopiť Bitcoin ma priviedla k mnohým cestám, 
pričom niektoré v nich sa snažím odhaliť v týchto lekciách.

V prvých siedmych lekciách som pojednával o niektorých filozofických otázkach, 
ktorých sa Bitcoin dotýka. V ďalších siedmych lekciách sa bližšie 
pozrieme na peniaze a ekonomiku.

{% include lesson-list.html chapter="2"%}

Opäť budem schopný dostať sa len na povrch. Bitcoin je nielen ambiciózny, 
ale má aj široký a hlboký rozsah, pričom nie je možné pokryť všetky relevantné 
témy v jednej lekcii, eseji, článku alebo knihe. 
Mám pochybnosti o tom, či je to vôbec možné.

Bitcoin je nová forma peňazí a preto je na jeho pochopenie nevyhnutné
nadobúdanie ekonomických znalostí. Ekonomika, ktorá pojednáva o podstate ľudskej 
činnosti a o interakciách medzi ekonomickými činiteľmi, je pravdepodobne 
jedným z najväčších a najkomplikovanejších dielov Bitcoinovej skladačky.

Tieto lekcie sú opäť preskúmavaním rôznych vecí, ktoré ma Bitcoin naučil. 
Sú osobným odrazom mojej cesty dolu do zajačej nory. Keďže nemám 
žiadny ekonomický základ, som celkom mimo svojej komfortnej zóny 
a najmä som si vedomý toho, že ak aj niečo pochopím, bude to nekompletné. 
Budem sa maximálne snažiť načrtnúť to, čo som sa naučil, a to dokonca 
aj s tým rizikom, že zo seba urobím blázna. Napokon sa stale snažím 
odpovedať na otázku: [*"Čo Vás naučil Bitcoin?"*][the question]

Po siedmych lekciách skúmania optikou filozofie poďme použiť optiku 
ekonomiky a pozrime sa na sedem ďalších lekcií. Lekcia ekonomiky je všetko, 
čo Vám tentokrát môžem ponúknuť. Koncová destinácia: **skutočné peniaze**.

[the question]: https://twitter.com/arjunblj/status/1050073234719293440

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
