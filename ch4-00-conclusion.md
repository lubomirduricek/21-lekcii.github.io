---
layout: lesson
title: Záver
subtitle: Čo sme sa naučili
quote: "\"Začni na začiatku,\" povedal Kráľ veľmi vážne, \"a pokrčuj až prídeš na koniec: potom sa zastav.\""
audio: /assets/audio/21lessons/4-00.m4a
permalink: conclusion
order: ch4-00
toc: true
---

Ako sme uviedli na začiatku, myslím si, že každá odpoveď na otázku *“Čo Vás 
naučil Bitcoin?”* bude vždy nekompletná. Symbióza toho, čo môžeme považovať 
za viaceré živé systémy --- Bitcoin, technosféra a ekonomika --- je príliš 
prepojená, témy sú príliš početné a veci sa príliš rýchlo menia na to, aby 
to dokázala plne pochopiť jedna osoba.

Dokonca aj bez plného pochopenia a so všetkými svojimi zvláštnosťami a 
zdanlivými nevýhodami Bitcoin bez pochyby funguje. Neustále produkuje bloky 
približne každých desať minút a robí tak nádherne. Čím dlhšie Bitcoin funguje, 
tým viac ľudí sa rozhodne ho používať.

> "Je pravda, že veci sú nádherné len keď fungujú. Umenie je funkcia."
> <cite>[Giannina Braschi]</cite>

Bitcoin dieťaťom internetu. Rastie exponenciálne, odstraňuje hranice medzi 
disciplínami. Napríklad nie je jasné, kde končí kráľovstvo čistej technológie 
a kde sa začína druhé kráľovstvo. Aj keď si Bitcoin vyžaduje počítače na to, 
aby efektívne fungoval, počítačová veda ho nedokáže dostatočne vysvetliť. Bitcoin 
nie je len neohraničený s ohľadom na svoje vnútorné funkcie, ale aj bezhraničný 
s ohľadom na akademické disciplíny.

Ekonomika, politika, teória hry, menová história, teória sietí, financie, kryptografia, 
teória informatiky, cenzúra, zákony a regulácie, ľudská organizácia, psychológia — všetky 
tieto a mnohé iné oblasti skúseností, ktoré by mohli pomôcť pri snahe o pochopenie toho 
ako Bitcoin funguje a čo to Bitcoin je.

Za jeho úspech nie je zodpovedný žiadny jeden vynález. Ide o kombináciu viacerých, predtým 
nespojených dielov, zlepených k sebe herno-teoretickými stimulmy, ktoré vytvárajú revolúciu 
menom Bitcoin. Satoshi je géniom práve vďaka tomuto nádhernému spojeniu mnohých disciplín.

Tak ako každý komplexný systém, aj Bitcoin musí robiť kompromisy v zmysle efektívnosti, 
nákladov, bezpečnosti a mnohých iných vlastností. Tak ako neexistuje dokonalé riešenie pre 
odvodenie štvorca od kruhu, každé riešenie problémov, ktoré sa pokúša Bitcoin vyriešiť, bude 
vždy tiež nedokonalé.

> “Neverím tomu, že tu ešte niekedy budeme mať dobré peniaze, kým ich nezoberieme z rúk vládam, 
> nemôže ich však vládam zobrať násilím, môžeme však použiť istú prefíkanú obchádzku a zaviesť 
> niečo, čo vlády nedokážu zastaviť.”
> <cite>[Friedrich Hayek][sly roundabout way]</cite>

Bitcoin je práve touto prefíkanou obchádzkou k znovuzavedeniu dobrých peňazí. 
Zabezpečuje to tak, že že za každým nodom je samostatný jedinec, tak ako Da Vinci 
sa pokúsil vyriešiť neriešiteľný problém vytvorenia štvorca z kruhu tým, že do jeho 
stredu vložil Vitruviánskeho muža. Nody efektívne odstraňujú každý koncept akéhokoľvek 
centra, vytvárajú systém, ktorý je prekvapujúco antifragilný a extrémne ťažko sa zastavuje. 
Bitcoin žije a tlkot jeho srdca pravdepodobne prežije nás všetkých.

Dúfam, že sa Vám týchto dvadsať jeden lekcií páčilo. Najdôležitejšou lekciou je možno to, 
že Bitcoin by sa mal skúmať holisticky, z viacerých uhlov, ak by ste chceli dosiahnuť niečo, 
čo sa približuje kompletnému obrazu. Tak ako keď odstránite jednu časť komplexného systému a 
zničíte celok, zdá sa, že aj skúmanie častí Bitcoinu v izolácii narúša jeho pochopenie. 
Ak len jedna osoba vyradí zo svojho slovníka "blockchain" a nahradí ho za "chain of blocks", 
zomriem ako šťastný človek.

V každom prípade moja cesta pokračuje. Chcem sa dostať hlbšie do tejto zajačej nory a pozývam 
Vás na [spoločnú jazdu][patreon].


<!-- Patreon -->
[patreon]: https://patreon.com/dergigi
[amazon]: https://amzn.to/2Wa4qJo

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll

<!-- Internal -->
[sly roundabout way]: https://youtu.be/EYhEDxFwFRU?t=1124
[Giannina Braschi]: https://en.wikipedia.org/wiki/Braschi%27s_Empire_of_Dreams
